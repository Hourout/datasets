[
    {
    "rhythmic": "花间集", 
    "notes": [
      "1.欧陽炯--（896-971）五代词人。益州华陽（今四川成都）人。其词见于《花间集》、《尊前集》。", 
      "2.镂玉雕琼--雕刻琼玉。形容刻画工夫。", 
      "3.化工--自然的创造力。", 
      "4.是以--云谣：白云谣。相传穆天子与西王母宴饮于瑶池之上，西王母为天子谣，因首句为“白云在天”，故名白云谣。金母：即西王母。", 
      "5.挹霞醴--挹霞醴：酌仙酒。穆王：即穆天子。", 
      "6.《白雪》--古曲名。师旷所作。", 
      "7.鸾歌--鸾鸣。", 
      "8.凤律--《吕氏春秋·古乐》：听凤皇之鸣，以别十二律。”故称音律为凤律。", 
      "9.《杨柳》《大堤》--乐府曲名。", 
      "10.玳瑁之簪--装饰有玳瑁的簪。晋张华《轻薄篇》有横簪刻玳瑁。三千玳瑁之簪：形容来客众多且富有。用《史记·春申君传》平原君与春申君夸富事。", 
      "11.数十珊瑚之树--用石崇与王恺以珊瑚树争豪事。", 
      "12.拍按香檀--以檀板为节拍。", 
      "13.宫体--宫体诗，指南朝梁伤于轻艳”的诗风。", 
      "14.北里--唐长安平康里，因在城北，也称北里，是妓院所在地。", 
      "15.不文--不文雅。", 
      "16.率土之滨--境城之内。语出《诗经·小雅·北山》。", 
      "17.明皇朝--唐玄宗李隆基在位时期（712-756）。", 
      "18.应制--受皇帝命而作。李太白之应制《清平乐》词四首见《尊前集》。", 
      "19.迩来--近来。", 
      "20.弘基--《花间集》的编辑者赵崇祚，字弘基，生平事迹不详。编此集时任卫尉少卿。", 
      "21.延--收纳。", 
      "22.曲子词--词的别称。", 
      "23.炯--欧陽炯。", 
      "24.西园--三国魏邺都的西园，魏文帝曹丕集文学侍从之臣游宴、赏月的地方。后来代指游宴地。", 
      "25.羽盖--以翠羽为饰的车盖。", 
      "26.莲舟之引--即采莲曲，乐府清商曲辞。", 
      "27.大蜀广政三年--后蜀年号，相当公元940年。"
    ], 
    "paragraphs": [
      "武德军节度判官司欧陽炯[1]撰镂玉雕琼[2]，拟化工[3]而迥巧；裁花剪叶，夺春艳以争鲜。是以唱云谣则金母词清[4]，挹霞醴则穆王心醉[5]。名高《白雪》[6]，声声而自合鸾歌[7]；响遏行云，字字而偏谐凤律[8]。《杨柳》《大堤》[9]之句，乐府相传；《芙蓉》《曲渚》之篇，豪家自制。莫不争高门下，三千玳帽之簪[10]；竞富尊前，数十珊瑚之树[11]。则有绮筵公子，绣幌佳人，递叶叶之花笺，文抽丽锦；举纤纤之", 
      "玉指，拍按香檀[12]。不无清绝之词，用助娇娆之态。自南朝之宫体[13]，扇北里[14]之倡风。何止言之不文[15]，所谓秀而不实。有唐已降，率土之滨[16]，家家之香径春风，宁寻越艳；处处之红楼夜月，自锁嫦娥。在明皇朝[17]，则有李太白之应制[18]《清平乐》词四首，近代温飞卿复有《金筌集》，迩来[19]作者，无愧前人。今卫尉少卿字弘基[20]，以拾翠洲边，自得羽毛之异；织绡泉底，独殊机杼之功。广会众宾，时延[21]佳论。因集近来诗客曲子词[22]五百首，分为十卷。以炯[23]粗预知音，辱请命题，仍为叙引。昔郢人有歌《陽春》者，号为绝唱，乃命之为《花间集》。庶使西园[24]英哲，用姿羽盖[25]之欢；南国婵娟，休唱莲舟之引[26]。时大蜀广政三年[27]夏四月日叙。"
    ], 
    "author": "赵崇祚", 
    "title": "花间集"
  },
    {
        "title": "菩萨蛮 其一",
        "paragraphs": [
            "小山重叠金明灭，鬓云欲度香腮雪。",
            "懒起画蛾眉，弄妆梳洗迟。",
            "照花前后镜，花面交 相映。",
            "新帖绣罗襦，双双金鹧鸪。"
        ],
        "author": "温庭筠",
        "rhythmic": "菩萨蛮",
        "notes": [
            "1.小山--写女子的隔夜残妆。小山：女子画眉的式样之一。小山重叠：眉晕褪色。金：额黄，在额上涂黄色。金明灭：褪色的额黄明暗不匀。",
            "2.鬓云欲度--鬓发撩乱如云，低垂下来。香腮雪：洁白如雪的香腮。",
            "3.照花--对镜簪花。用前镜、后镜对照以瞻顾后影。",
            "4.双双--罗襦上用金线绣的成双的鹧鸪鸟。反衬自身孤独。"
        ]
    },
    {
        "title": "菩萨蛮 其二",
        "paragraphs": [
            "水晶帘里玻璃枕，暖香惹梦鸳鸯锦。",
            "江上柳如烟，雁飞残月天。",
            "藕丝秋色浅，人胜参差剪。",
            "双鬓隔香红，玉钗头上风。"
        ],
        "author": "温庭筠",
        "rhythmic": "菩萨蛮",
        "notes": [
            "1.鸳鸯锦--绣有鸳鸯图案的锦被。",
            "2.藕丝--写女子衣裳的颜色。",
            "3.人胜--人形首饰。古代风俗于正月七日（人日）剪彩为人形，戴在头上。",
            "4.香红--指花。",
            "5.风--因走动而生风。"
        ]
    },
    {
        "title": "菩萨蛮 其三",
        "paragraphs": [
            "蕊黄无限当山额，宿妆隐笑纱窗隔。",
            "相见牡丹时，暂来还别离。",
            "翠钗金作股，钗上蝶双舞。",
            "心事竟谁知，月明花满枝。"
        ],
        "author": "温庭筠",
        "rhythmic": "菩萨蛮",
        "notes": [
            "1.蕊黄--形容女子的黄额妆。",
            "2.宿妆--宿妆：隔夜妆。",
            "3.隐笑--浅笑。",
            "4.牡丹时--牡丹开花的时节，即暮春。",
            "5.暂--一时。指时间短。"
        ]
    },
    {
        "title": "菩萨蛮 其四",
        "paragraphs": [
            "翠翘金缕双鸂鶒，水纹细起春池碧。",
            "池上海棠梨，雨晴红满枝。",
            "绣衫遮笑靥，烟草粘飞蝶。",
            "青琐对芳菲，玉关音信稀。"
        ],
        "author": "温庭筠",
        "rhythmic": "菩萨蛮",
        "notes": [
            "1.鸂鶒--水鸟，又名紫鸳鸯。",
            "2.海棠梨--一种果树，二月开红花。",
            "3.笑靥--笑时出现的酒窝。",
            "4.烟草--草色如烟。指春草茂盛的样子。",
            "5.青琐--门窗上雕刻着花格，涂成青色。",
            "6.玉关--玉门 关。故址在今甘肃省敦煌西北。此处代指边关。"
        ]
    },
    {
        "title": "菩萨蛮 其五",
        "paragraphs": [
            "杏花含露团 香雪，绿杨陌上多离别。",
            "灯在月胧明，觉来闻晓莺。",
            "玉钩褰翠幕，妆浅旧眉薄。",
            "春梦正关情，镜中蝉鬓轻。 "
        ],
        "author": "温庭筠",
        "rhythmic": "菩萨蛮",
        "notes": [
            "1.月胧明--月色朦胧。",
            "2.褰--读(qian1),提起，挂起。",
            "3.关情--涉及、牵连别后的情思。"
        ]
    },
    {
        "title": "菩萨蛮 其六",
        "paragraphs": [
            "玉楼明月长相忆，柳丝袅娜春无力。",
            "门外草萋萋，送君闻马嘶。",
            "画罗金翡翠，香烛消成泪。",
            "花落子规啼，绿窗残梦迷。"
        ],
        "author": "温庭筠",
        "rhythmic": "菩萨蛮",
        "notes": [
            "1.玉楼--闺楼的美称。",
            "2.袅娜--轻柔细长的样子。",
            "3.草萋萋-春草茂盛的样子。此处借春草起兴，比喻思远怀人的意绪。",
            "4.画罗--罗帷上画有金色的翡翠鸟。翡翠鸟：即翠鸟。",
            "5.子规--杜鹃鸟，其叫声如“不如归去”。",
            "6.绿窗--此处代指闺人居室。"
        ]
    },
    {
        "title": "菩萨蛮 其七",
        "paragraphs": [
            "凤凰相对盘金缕，牡丹一夜经微雨。",
            "明镜照新妆，鬓轻双脸长。",
            "画楼相望久，栏外垂丝柳。",
            "音信不归来，社前双燕回。"
        ],
        "author": "温庭筠",
        "rhythmic": "菩萨蛮",
        "notes": [
            "1.凤凰--衣上盘绣着成双的金色凤凰。",
            "2.画楼--闺楼。",
            "3.社前--社日之前。春社在立春后，燕子归来。"
        ]
    },
    {
        "title": "菩萨蛮 其八",
        "paragraphs": [
            "牡丹花谢莺声歇，绿杨满院中庭月。",
            "相忆梦难成，背窗灯半明。",
            "翠钿金压脸，寂寞香闺掩。",
            "人远泪阑干，燕飞春又残。"
        ],
        "author": "温庭筠",
        "rhythmic": "菩萨蛮",
        "notes": [
            "1.牡丹花谢--形容春天已过。",
            "2.翠钿--翠钿：以翠玉镶嵌的金首饰。压：遮掩。",
            "3.阑干--眼泪纵横的样子。"
        ]
    },
    {
        "title": "菩萨蛮 其九",
        "paragraphs": [
            "满宫明月梨花白，故人万里关山隔。",
            "金雁一双飞，泪痕沾绣衣。",
            "小园芳草绿，家住越溪曲。",
            "杨柳色依依，燕归君不归。"
        ],
        "author": "温庭筠",
        "rhythmic": "菩萨蛮",
        "notes": [
            "1.关山--泛指边塞之地。",
            "2.金雁--筝柱。这里指弹筝。",
            "3.越溪曲--越溪：相传为越国美女 西施浣纱之溪。曲：深隐处。"
        ]
    },
    {
        "title": "菩萨蛮 其十",
        "paragraphs": [
            "宝函钿雀金鸂鶒，沉香阁上吴山碧。",
            "杨柳又如丝，驿桥春雨时。",
            "画楼音信断，芳草江南岸。",
            "鸾镜与花枝，此情谁得知。"
        ],
        "author": "温庭筠",
        "rhythmic": "菩萨蛮",
        "notes": [
            "1.宝函--宝函：枕头。",
            "2.钿雀--金钗。嵌金头饰",
            "3.鸂鶒--（水鸟名）又名紫鸳鸯",
            "4.沉香阁--沉香阁：此处泛指精美的亭阁。",
            "5.吴山--又名胥山，在浙江杭州市西湖东南。",
            "6.鸾镜--饰有鸾鸟图案的妆镜。"
        ]
    },
    {
        "title": "菩萨蛮 其十一",
        "paragraphs": [
            "南园满地堆轻絮，愁闻一霎清明雨。",
            "雨后却斜陽，杏花零落香。",
            "无言匀睡脸，枕上屏山掩。",
            "时节欲黄昏，无聊独倚门。"
        ],
        "author": "温庭筠",
        "rhythmic": "菩萨蛮",
        "notes": [
            "1.一霎--一阵子。",
            "2.却--再，又。",
            "3.屏山--画着山水的屏风。"
        ]
    },
    {
        "title": "菩萨蛮 其十二",
        "paragraphs": [
            "夜来皓月才当午，重帘悄悄无人语。",
            "深处麝烟长，卧时留薄妆。",
            "当年还自惜，往事那堪忆。",
            "花落月明残，锦衾知晓寒。"  
        ],
        "author": "温庭筠",
        "rhythmic": "菩萨蛮",
        "notes": [
            "1.当午--月在中天。"
        ]
    },
    {
        "title": "菩萨蛮 其十三",
        "paragraphs": [
            "雨暗夜合玲珑日，万枝香袅红丝拂。",
            "闲梦忆金堂，满庭萱草长。",
            "绣帘垂簏簌，眉黛远山绿。",
            "春水渡溪桥，凭栏魂欲消。"
        ],
        "author": "温庭筠",
        "rhythmic": "菩萨蛮",
        "notes": [
            "1.夜合玲珑日--夜合：又名合欢。古时赠人，以消怨合好。玲珑：空明。",
            "2.萱草--草本植物，又名忘忧，传说能使人忘忧。",
            "3.簏簌--簏（lù）簌（sù)。此处指帘子下垂的穗子、流苏一类的饰物",
            "4.眉黛远山--用黛画眉，秀丽如远山。"
        ]
    },
    {
        "title": "菩萨蛮 其十四",
        "paragraphs": [
            "竹风轻动庭除冷，珠帘月上玲珑影。",
            "山枕隐秾妆，绿檀金凤凰。",
            "两蛾愁黛浅，故国吴宫远。",
            "春恨正关情，画楼残点声。"
        ],
        "author": "温庭筠",
        "rhythmic": "菩萨蛮",
        "notes": [
            "1.庭除--庭前阶下。",
            "2.山枕--枕头形状如山。",
            "3.绿檀--绿檀：指檀枕。金凤凰：金凤钗。",
            "4.两蛾--双眉。",
            "5.吴宫--吴地的宫阙。此处暗用西施入吴的典故。",
            "6.残点声--即残漏将尽的声音。表示天将明。"
        ]
    },
    {
        "title": "更漏子 其一",
        "paragraphs": [
            "柳丝长，春雨细，花外漏声迢递。",
            "惊塞雁，起城乌，画屏金鹧鸪。",
            "香雾薄，透帘幕，惆怅谢家池阁。",
            "红烛背，绣帘垂，梦长君不知。"
        ],
        "author": "温庭筠",
        "rhythmic": "更漏子",
        "notes": [
            "1.迢递--遥远。",
            "2.谢家池阁--原指唐李德裕之妾谢秋娘居所。后泛指佳人所居的豪华池阁。",
            "3.红烛背--红烛燃尽。"
        ]
    },
    {
        "title": "更漏子 其二",
        "paragraphs": [
            "星斗稀，钟鼓歇，帘外晓莺残月。",
            "兰露重，柳风斜，满庭堆落花。",
            "虚阁上，倚栏望，还似去年惆怅。",
            "春欲暮，思无穷，旧欢如梦中。"
        ],
        "author": "温庭筠",
        "rhythmic": "更漏子",
        "notes": [
            "1.虚阁上--登上空阁。"
        ]
    },
    {
        "title": "更漏子 其三",
        "paragraphs": [
            "金雀钗，红粉面，花里暂时相见。",
            "如我意，感君怜，此情须问天。",
            "香作穗，蜡成泪，还似两人心意。",
            "山枕腻，锦衾寒，觉来更漏残。"
        ],
        "author": "温庭筠",
        "rhythmic": "更漏子",
        "notes": [
            "1.香作穗--香燃烬。比喻君心如死灰。"
        ]
    },
    {
        "title": "更漏子 其四",
        "paragraphs": [
            "相见稀，相忆久，眉浅淡烟如柳。",
            "垂翠幕，结同心，待郎熏绣衾。",
            "城上月，白如雪，蝉鬓美人愁绝。",
            "宫树暗，鹊桥横，玉签初报明。"
        ],
        "author": "温庭筠",
        "rhythmic": "更漏子",
        "notes": [
            "1.眉浅--形容眉薄如淡烟、形如柳叶。",
            "2.结同心--用锦带制成的菱形连环回文结，表示恩爱同心。",
            "3.鹊桥横--星星移动。比喻天将晓。",
            "4.玉签--报更所用的竹签。"
        ]
    },
    {
        "title": "更漏子 其五",
        "paragraphs": [
            "背江楼，临海月，城上角声呜咽。",
            "堤柳动，岛烟昏，两行征雁分。",
            "京口路，归帆渡，正是芳菲欲度。",
            "银烛尽，玉绳低，一声村落鸡。"
        ],
        "author": "温庭筠",
        "rhythmic": "更漏子",
        "notes": [
            "1.角--古乐器名。多用作军号。",
            "2.京口路--故址在今江苏省镇江市。",
            "3.玉绳--星名。其两星。"
        ]
    },
    {
        "title": "更漏子 其六",
        "paragraphs": [
            "玉炉香，红蜡泪，偏照画堂秋思。",
            "眉黛薄，鬓云残，夜长衾枕寒。",
            "梧桐树，三更雨，不道离情正苦。",
            "一叶叶，一声声，空阶滴到明。"
        ],
        "author": "温庭筠",
        "rhythmic": "更漏子",
        "notes": [
            "1.不道--不管，不顾。"
        ]
    },
    {
        "title": "归国遥·香玉",
        "paragraphs": [
            "香玉，翠凤宝钗垂簏簌，胜金粟，越罗春水绿。",
            "画堂照帘残烛，梦余更漏促。",
            "谢娘无限心曲，晓屏山断续。"
        ],
        "author": "温庭筠",
        "rhythmic": "归国遥",
        "notes": [
            "1.香玉--头饰。",
            "2.簏簌--钗的穗。",
            "3.钿筐--钿筐、金粟等饰物交互为美。",
            "4.越罗--用越罗制成的衣服，色绿如春水。",
            "5.谢娘--泛指闺中女子。"
        ]
    },
    {
        "title": "归国遥·双脸",
        "paragraphs": [
            "双脸，小凤战蓖金飐艳。舞衣无力风敛，藕丝秋色染。",
            "锦帐绣帷斜掩，露珠清晓簟。",
            "粉心黄蕊花靥，黛眉山两点。"
        ],
        "author": "温庭筠",
        "rhythmic": "归国遥",
        "notes": [
            "1.小凤--小凤：形如小凤的梳发用的篦。",
            "2.战--通“颤”，颤动。",
            "3.金飐艳--篦的颜色。飐艳：光彩闪动。",
            "4.藕丝--形容舞衣的颜色。",
            "5.簟--读：（dian4）竹席。",
            "6.花靥--面部妆饰。"
        ]
    },
    {
        "title": "酒泉子·花映柳条",
        "paragraphs": [
            "花映柳条，闲向绿萍池上。",
            "凭栏干，窥细浪，雨萧萧。",
            "近来音信两疏索，洞房空寂寞。",
            "掩银屏，垂翠箔，度春宵。"
        ],
        "author": "温庭筠",
        "rhythmic": "酒泉子",
        "notes": [
            "1.疏索--稀疏。",
            "2.箔--帘。"
        ]
    },
    {
        "title": "酒泉子·日映纱窗",
        "paragraphs": [
            "日映纱窗，金鸭小屏山碧。",
            "故乡春，烟霭隔，背兰釭。",
            "宿妆惆怅倚高阁，千里云影薄。",
            "草初齐，花又落，燕双双。"
        ],
        "author": "温庭筠",
        "rhythmic": "酒泉子",
        "notes": [
            "1.金鸭--金属的鸭形香炉。",
            "2.背兰釭--背：熄。兰釭：用兰膏点的灯。釭：（gang1）"     
        ]
    },
    {
        "title": "酒泉子·楚女不归",
        "paragraphs": [
            "楚女不归，楼枕小河春水。",
            "月孤明，风又起，杏花稀。",
            "玉钗斜簪云鬟髻，裙上金缕凤。",
            "八行书，千里梦，雁南归。"
        ],
        "author": "温庭筠",
        "rhythmic": "酒泉子",
        "notes": [
            "1.楚女--此处指所思念的女子。",
            "2.八行书--代指书信。"   
        ]
    },
    {
        "title": "酒泉子·罗带惹香",
        "paragraphs": [
            "罗带惹香，犹系别时红豆。",
            "泪痕新，金缕旧，断离肠。",
            "一双娇燕语雕梁，还是去年时节。",
            "绿陰浓，芳草歇，柳花狂。"
        ],
        "author": "温庭筠",
        "rhythmic": "酒泉子",
        "notes": [
            "1.红豆--又名相思子。",
            "2.金缕--金丝绣衣。"  
        ]
    },
    {
        "title": "定西番·汉使昔年离别",
        "paragraphs": [
            "汉使昔年离别。",
            "攀弱柳，折寒梅，上高台。",
            "千里玉关春雪，雁来人不来。",
            "羌笛一声愁绝，月徘徊。"
        ],
        "author": "温庭筠",
        "rhythmic": "定西番",
        "notes": [
            "1.汉使--此处代指出使西番的官吏。",
            "2.攀弱柳--攀折柳枝，表示赠别。",
            "3.折寒梅--折梅寄远，表达思念之情。",
            "4.千里玉关--泛指边塞。"
        ]
    },
    {
        "title": "定西番·海燕欲飞调羽",
        "paragraphs": [
            "海燕欲飞调羽。萱草绿，杏花红，隔帘栊。",
            "双鬓翠霞金缕，一枝春艳浓。",
            "楼上月明三五，琐窗中。"
        ],
        "author": "温庭筠",
        "rhythmic": "定西番",
        "notes": [
            "1.帘栊--帘与窗。",
            "2.翠霞金缕--此指华丽的首饰。金缕：钗的穗。",
            "3.三五--农历十五日的夜晚。",
            "4.琐窗--雕刻有花纹的窗。"
        ]
    },
    {
        "title": "定西番·细雨晓莺春晚",
        "paragraphs": [
            "细雨晓莺春晚。",
            "人似玉，柳如眉，正相思。",
            "罗幕翠帘初卷，镜中花一枝。",
            "肠断塞门消息，雁来稀。"
        ],
        "author": "温庭筠",
        "rhythmic": "定西番",
        "notes": [
            "1.肠断--形容极度思念。"
        ]
    },
    {
        "title": "杨柳枝·宜春苑外最长条",
        "paragraphs": [
            "宜春苑外最长条，闲袅春风伴舞腰。",
            "正是玉人肠绝处，一渠春水赤栏桥。"
        ],
        "author": "温庭筠",
        "rhythmic": "杨柳枝",
        "notes": [
            "1.宜春苑--宜春苑：秦宫苑名。最长条：指柳条。",
            "2.赤兰桥--桥名。隋时香积渠水流经此桥入京城。"
        ]
    },
    {
        "title": "杨柳枝·南内墙东御路傍",
        "paragraphs": [
            "南内墙东御路傍，须知春色柳丝黄。",
            "杏花未肯无情思，何事行人最断肠。"
        ],
        "author": "温庭筠",
        "rhythmic": "杨柳枝",
        "notes": [
            "1.南内--唐时兴庆宫。"
        ]
    },
    {
        "title": "杨柳枝·苏小门前柳万条",
        "paragraphs": [
            "苏小门前柳万条，毵毵金线拂平桥。",
            "黄莺不语东风起，深闭朱门伴舞腰。"
        ],
        "author": "温庭筠",
        "rhythmic": "杨柳枝",
        "notes": [
            "1.苏小--苏小小。南齐时钱塘名妓。",
            "2.毵毵金线--形容细长的枝叶。",
            "3.朱门--豪贵家的大门。"
        ]
    },
    {
        "title": "杨柳枝·金缕毵毵碧瓦沟",
        "paragraphs": [
            "金缕毵毵碧瓦沟，六宫眉黛惹香愁。",
            "晚来更带龙池雨，半拂栏干半入楼。"
        ],
        "author": "温庭筠",
        "rhythmic": "杨柳枝",
        "notes": [
            "1.碧瓦--琉璃瓦。",
            "2.六宫眉黛--代指皇帝的嫔妃。",
            "3.龙池--在兴庆宫内。据说“常有云气，或见黄龙出其中，谓之龙池”（《长安志》）。"
        ]
    },
    {
        "title": "杨柳枝·馆娃宫外邺城西",
        "paragraphs": [
            "馆娃宫外邺城西，远映征帆近拂提。",
            "系得王孙归意切，不关芳草绿萋萋。"
        ],
        "author": "温庭筠",
        "rhythmic": "杨柳枝",
        "notes": [
            "1.馆娃--馆娃宫：春秋时吴国宫殿名，故址在今江苏省吴县市西南。",
            "2.邺城-- 三国时魏都，故址在今河北临漳县西南。",
            "3.系得--用《楚辞·招隐士》：“王孙游兮不归，春草生兮萋萋”语。",
            "4.王孙--代指游子。不关：不相关。"
        ]
    },
    {
        "title": "杨柳枝·两两黄鹂色似金",
        "paragraphs": [
            "两两黄鹂色似金，袅枝啼露动芳音。",
            "春来幸自长如线，可惜牵缠荡子心。"
        ],
        "author": "温庭筠",
        "rhythmic": "杨柳枝",
        "notes": [
            "1.幸自--本自。",
            "2.荡子--久行在外、流荡忘返的人。"
        ]
    },
    {
        "title": "杨柳枝·御柳如丝映九重",
        "paragraphs": [
            "御柳如丝映九重，凤凰窗映绣芙蓉。",
            "景陽楼畔千条路，一面新妆等晓风。"
        ],
        "author": "温庭筠",
        "rhythmic": "杨柳枝",
        "notes": [
            "1.九重--天子所居之处的九门。",
            "2.凤凰--凤凰窗：宫内雕窗。绣芙蓉：绣帐。",
            "3.景陽--宫名。在今江苏江宁县北。",
            "4.新妆--指楼中佳人晓妆。"
        ]
    },
    {
        "title": "杨柳枝·织锦机边莺语频",
        "paragraphs": [
            "织锦机边莺语频，停梭垂泪忆征人。",
            "塞门三月犹萧索，纵有垂杨未觉春。"
        ],
        "author": "温庭筠",
        "rhythmic": "杨柳枝",
        "notes": [
            "1.织锦--暗用前秦苏蕙织锦为回文璇玑图的典故。", 
            "2.征--一作“行”。",
            "3.塞门--一作“寒门”。萧索：景物凄凉。",
            "4.纵有--谓塞外春晚。垂杨，泛指柳。"
        ]
    },
    {
        "title": "南歌子·手里金鹦鹉",
        "paragraphs": [
            "手里金鹦鹉，胸前绣凤凰。",
            "偷眼暗形相，不如从嫁与，作鸳鸯。"
        ],
        "author": "温庭筠",
        "rhythmic": "南歌子",
        "notes": [
            "1.形相--端详，打量。",
            "2.从嫁与--任从嫁给他。"
        ]
    },
    {
        "title": "南歌子·似带如丝柳",
        "paragraphs": [
            "似带如丝柳，团酥握雪花。",
            "帘卷玉钩斜，九衢尘欲暮，逐香车。"
        ],
        "author": "温庭筠",
        "rhythmic": "南歌子",
        "notes": [
            "1.似带--比喻美人腰细。",
            "2.团酥--形容美人面容白皙。",
            "3.九衢--衢读：（qu3）四通八达的道路。",
            "4.香车--装饰豪华的车。"
        ]
    },
    {
        "title": "南歌子·鬓堕低梳髻",
        "paragraphs": [
            "鬓堕低梳髻，连娟细扫眉。",
            "终日两相思，为君憔悴尽，百花时。"
        ],
        "author": "温庭筠",
        "rhythmic": "南歌子",
        "notes": [
            "1.连娟--形容眉毛画得娟秀细长。"
        ]
    },
    {
        "title": "南歌子·脸上金霞细",
        "paragraphs": [
            "脸上金霞细，眉间翠钿深。",
            "倚枕覆鸳衾，隔帘莺百啭，感君心。"
        ],
        "author": "温庭筠",
        "rhythmic": "南歌子",
        "notes": [
        ]
    },
    {
        "title": "南歌子·扑蕊添黄子",
        "paragraphs": [
            "扑蕊添黄子，呵花满翠鬟。",
            "鸳枕映屏山，明月三五夜，对芳颜。"
        ],
        "author": "温庭筠",
        "rhythmic": "南歌子",
        "notes": [
            "1.扑蕊--取花蕊以饰额背。",
            "2.呵花--吹去花上露珠。"
        ]
    },
    {
        "title": "南歌子·转盼如波眼",
        "paragraphs": [
            "转盼如波眼，娉婷似柳腰。",
            "花里暗相招，忆君肠欲断，恨春宵。"
        ],
        "author": "温庭筠",
        "rhythmic": "南歌子",
        "notes": [
        ]
    },
    {
        "title": "南歌子·懒拂鸳鸯枕",
        "paragraphs": [
            "懒拂鸳鸯枕，休缝翡翠裙。",
            "罗帐罢炉熏，近来心更切，为思君。"
        ],
        "author": "温庭筠",
        "rhythmic": "南歌子",
        "notes": [
            "1.罗帐--不再以炉香熏暖罗帐。"
        ]
    },
    {
        "title": "河渎神·河上望丛柯",
        "paragraphs": [
            "河上望丛柯，庙前春雨来时。",
            "楚山无限鸟飞迟，兰棹空伤别离。",
            "何处杜鹃啼不歇，艳红开尽如血。",
            "蝉鬓美人愁绝，百花芳草佳节。"
        ],
        "author": "温庭筠",
        "rhythmic": "河渎神",
        "notes": [
            "1.丛祠--乡野林间的神祠。",
            "2.兰棹--船的美称。",
            "3.艳红--指杜鹃花开的灿烂。"
        ]
    },
    {
        "title": "河渎神·孤庙对寒潮",
        "paragraphs": [
            "孤庙对寒潮，西陵风雨萧萧。",
            "谢娘惆怅倚兰桡，泪流玉箸千条。",
            "暮天愁听思归乐，早梅香满山郭。",
            "回首两情萧索，离魂何处飘泊。"
        ],
        "author": "温庭筠",
        "rhythmic": "河渎神",
        "notes": [
            "1.西陵--西陵峡。长江三峡之一。",
            "2.兰桡--兰桨。代指船。",
            "3.兰箸--比喻眼泪。",
            "4.思归乐--杜鹃鸟的别名。其鸣声近似“不如归去”。",
            "5.山郭--山的四周。"
        ]
    },
    {
        "title": "河渎神·铜鼓赛神来",
        "paragraphs": [
            "铜鼓赛神来，满庭幡盖徘徊。",
            "水村江浦过风雷，楚山如画烟开。",
            "离别橹声空萧索，玉容惆怅妆薄。",
            "青麦燕飞落落，卷帘愁对珠阁。"
        ],
        "author": "温庭筠",
        "rhythmic": "河渎神",
        "notes": [
            "1.铜鼓--鸣铜鼓以迎神。赛神：旧俗酬神活动。",
            "2.幡盖--幢幡华盖之类。",
            "3.过风雷--指迎神的车，行如风，声如雷。",
            "4.青麦--青麦：青麦时节，约在三月。落落：多。"
        ]
    },
    {
        "title": "女冠子·含娇含笑",
        "paragraphs": [
            "含娇含笑，宿翠残红窈窕。",
            "鬓如蝉，寒玉簪秋水，轻纱卷碧烟。",
            "雪胸鸾镜里，琪树凤楼前。",
            "寄语青娥伴，早求仙。"
        ],
        "author": "温庭筠",
        "rhythmic": "女冠子",
        "notes": [
            "1.宿翠--写女子隔夜残妆。",
            "2.寒玉--玉簪清凉如秋水。",
            "3.琪树--女子妆成树立于凤楼前。",
            "4.青娥伴--这里指身边美女。",
            "5.早求仙--此处指入道观为女冠。此词就词调而作，咏女道士。"
        ]
    },
    {
        "title": "女冠子·霞帔云发",
        "paragraphs": [
            "霞帔云发，钿镜仙容似雪。",
            "画愁眉，遮语回轻扇，含羞下绣帷。",
            "玉楼相望久，花洞恨来迟。",
            "早晚乘鸾去，莫相遗。"
        ],
        "author": "温庭筠",
        "rhythmic": "女冠子",
        "notes": [
            "1.霞帔云发--霞帔：有花纹的披肩。云发：头发如云。",
            "2.花洞--女冠所居住的地方。",
            "3.乘鸾去--指成仙。"
        ]
    },
    {
        "title": "玉蝴蝶·霞帔云发",
        "paragraphs": [
            "秋风凄切伤离，行客未归时。",
            "塞外草先衰江，南雁到迟。",
            "芙蓉凋嫩脸，杨柳堕新眉。",
            "摇落使人悲，断肠谁得知。"
        ],
        "author": "温庭筠",
        "rhythmic": "玉蝴蝶",
        "notes": [
            "1.芙蓉--嫩脸憔悴如芙蓉凋谢。",
            "2.杨柳--新眉懒画如柳叶脱落。",
            "3.摇落--出自宋玉《九辩》：“悲哉，秋之为气也！萧瑟兮，草木摇落而变衰。”"
        ]
    },
    {
    "rhythmic": "浣溪沙", 
    "notes": [
      "1.赊--长。", 
      "2.可堪--哪堪。", 
      "3.飏--飞。"
    ], 
    "paragraphs": [
      "春色迷人恨正赊，可堪荡子不还家，细风轻露着梨花。", 
      "帘外有情双燕飏，槛前无力绿杨斜，小屏狂梦极天涯。"
    ], 
    "author": "顾敻", 
    "title": "浣溪沙·春色迷人恨正赊"
  }, 
  {
    "rhythmic": "浣溪沙", 
    "notes": [
      "1.蛩--蟋蟀。"
    ], 
    "paragraphs": [
      "红藕香寒翠渚平，月笼虚阁夜蛩清，塞鸿惊梦两牵情。", 
      "宝帐玉炉，残麝冷，罗衣金缕暗尘生，小窗孤烛泪纵横。"
    ], 
    "author": "顾敻", 
    "title": "浣溪沙·红藕香寒翠渚平"
  }, 
  {
    "rhythmic": "浣溪沙", 
    "notes": [
      "1.荷芰--荷花、菱角。", 
      "2.绣衣鸂鶒--屏风所画萧湘湘图。", 
      "3.潇湘--屏风所画潇湘图。", 
      "4.泪凝--形容脸如莲，泪凝如水珠发光。"
    ], 
    "paragraphs": [
      "荷芰风轻帘幕香，绣衣鸂鶒泳回塘，小屏闲掩旧潇湘。", 
      "恨入空帷鸾影独，泪凝双脸渚莲光，薄情年少悔思量。"
    ], 
    "author": "顾敻", 
    "title": "浣溪沙·荷芰风轻帘幕香"
  }, 
  {
    "rhythmic": "浣溪沙", 
    "notes": [
      "1.青鸟--青鸟：《汉武故事》中为西王母传信的鸟。此处代指信使。锦字：即织锦字书，代指书信。", 
      "2.瑶姬--神女，即巫山神女。代指所思念的女子。"
    ], 
    "paragraphs": [
      "惆怅经年别谢娘，月窗花院好风光，此时相望最情伤。", 
      "青鸟不来传锦字，瑶姬何处琐兰房，忍教魂梦两茫茫。"
    ], 
    "author": "顾敻", 
    "title": "浣溪沙·惆怅经年别谢娘"
  }, 
  {
    "rhythmic": "浣溪沙", 
    "notes": [
      "1.冷莎偎砌--莎草偎倚庭阶而长。"
    ], 
    "paragraphs": [
      "庭菊飘黄玉露浓，冷莎偎砌隐鸣蛩，何期良夜得相逢。", 
      "背帐风摇红蜡滴，惹香梦暖绣衾重，觉来枕上怯晨钟。"
    ], 
    "author": "顾敻", 
    "title": "浣溪沙·庭菊飘黄玉露浓"
  }, 
  {
    "rhythmic": "浣溪沙", 
    "notes": [
      "1.粉黛--粉黛：此处代指闺中人。金带枕：甄后玉镂金带枕。"
    ], 
    "paragraphs": [
      "云峡风高叶乱飞，小庭寒雨绿苔微，深闺人静掩屏帷。", 
      "粉黛暗愁金带枕，鸳鸯空绕画罗衣，那堪辜负不思归。"
    ], 
    "author": "顾敻", 
    "title": "浣溪沙·云峡风高叶乱飞"
  }, 
  {
    "rhythmic": "浣溪沙", 
    "notes": [
      "1.炷香--焚香。"
    ], 
    "paragraphs": [
      "雁响遥天玉漏清，小纱窗外月胧明，翠帷金鸭炷香平。", 
      "何处不归音信断，良宵空使攀魂惊，簟凉枕冷不胜情。"
    ], 
    "author": "顾敻", 
    "title": "浣溪沙·雁响遥天玉漏清"
  }, 
  {
    "rhythmic": "浣溪沙", 
    "notes": [
      "1.蟾明--月明。", 
      "2.泥人--软缠人。"
    ], 
    "paragraphs": [
      "露白蟾明又到秋，佳期幽会两悠悠，梦牵情役几时休。", 
      "记得泥人微敛黛，无言斜倚小书楼，暗思前事不胜愁。"
    ], 
    "author": "顾敻", 
    "title": "浣溪沙·露白蟾明又到秋"
  }, 
  {
    "rhythmic": "酒泉子", 
    "notes": [], 
    "paragraphs": [
      "杨柳舞风，轻惹春烟残雨。", 
      "杏花愁，莺正语，画楼东。", 
      "锦屏寂寞思无穷，还是不知消息。", 
      "镜尘生，珠泪滴，损仪容。"
    ], 
    "author": "顾敻", 
    "title": "酒泉子·杨柳舞风"
  }, 
  {
    "rhythmic": "酒泉子", 
    "notes": [], 
    "paragraphs": [
      "罗带缕金，兰麝烟凝魂断。", 
      "画屏欹，云鬓乱，恨难任。", 
      "几回垂泪滴鸳衾，薄情何处去。", 
      "月临窗，花满树，信沉沉。"
    ], 
    "author": "顾敻", 
    "title": "酒泉子·罗带缕金"
  }, 
  {
    "rhythmic": "酒泉子", 
    "notes": [
      "1.难拚--难舍。", 
      "2.却--又。"
    ], 
    "paragraphs": [
      "小槛日斜，风度绿窗人悄悄。", 
      "翠帷闲掩舞双鸾，旧香寒。", 
      "别来情绪转难拚，韶颜看却老。", 
      "依稀粉上有啼痕，暗销魂。"
    ], 
    "author": "顾敻", 
    "title": "酒泉子·小槛日斜"
  }, 
  {
    "rhythmic": "酒泉子", 
    "notes": [
      "1.约惊--缠束。", 
      "2.锦鳞--鱼。此处指传书的鱼。"
    ], 
    "paragraphs": [
      "黛薄红深，约掠绿鬟云腻。", 
      "小鸳鸯，金翡翠，称人心。", 
      "锦鳞无处传幽意，海燕兰堂春又去。", 
      "隔年书，千点泪，恨难任。"
    ], 
    "author": "顾敻", 
    "title": "酒泉子·黛薄红深"
  }, 
  {
    "rhythmic": "酒泉子", 
    "notes": [
      "1.休上面--不戴面妆和头饰。", 
      "2.金虫玉燕--头饰。", 
      "3.厌厌--精神不振。"
    ], 
    "paragraphs": [
      "掩却菱花，收拾翠钿休上面。", 
      "金虫玉燕锁香奁，恨厌厌。", 
      "云鬟半坠懒重簪，泪侵山枕湿。", 
      "恨灯背帐梦方酣，雁飞南。"
    ], 
    "author": "顾敻", 
    "title": "酒泉子·掩却菱花"
  }, 
  {
    "rhythmic": "酒泉子", 
    "notes": [
      "1.腻--滑泽。", 
      "2.漫留--空留。"
    ], 
    "paragraphs": [
      "水碧风清，入槛细香红藕腻。", 
      "谢娘敛翠恨无涯，小屏斜。", 
      "堪憎荡子不还家，漫留罗带结。", 
      "帐深枕腻炷沉烟，负当年。"
    ], 
    "author": "顾敻", 
    "title": "酒泉子·水碧风清"
  }, 
  {
    "rhythmic": "酒泉子", 
    "notes": [], 
    "paragraphs": [
      "黛愁怨红羞，掩映画堂春欲暮。", 
      "残花微雨隔青楼，思悠悠。", 
      "芳菲时节看将度，寂寞无人还独语。", 
      "画罗襦，香粉污，不胜愁。"
    ], 
    "author": "顾敻", 
    "title": "酒泉子·黛愁怨红羞"
  }, 
  {
    "rhythmic": "杨柳枝", 
    "notes": [
      "1.迢迢--漫长。"
    ], 
    "paragraphs": [
      "秋夜香闺思寂寞，漏迢迢。", 
      "鸳帷罗幌麝烟销，烛光摇。", 
      "正忆玉郎游荡去，无寻处。", 
      "更闻帘外雨萧萧，滴芭蕉。"
    ], 
    "author": "顾敻", 
    "title": "杨柳枝·秋夜香闺思寂寞"
  }, 
  {
    "rhythmic": "遐方怨", 
    "notes": [
      "1.象纱--纱名。", 
      "2.娉婷--姿态美好。"
    ], 
    "paragraphs": [
      "帘影细，簟纹平。", 
      "象纱笼玉指，缕金罗扇轻。", 
      "嫩双脸似花明，两条眉黛远山横。", 
      "风箫歇，镜尘生。", 
      "辽塞音书绝，梦魂长暗惊。", 
      "玉郎经岁负娉婷，教人怎不恨无情。"
    ], 
    "author": "顾敻", 
    "title": "遐方怨·帘影细"
  }, 
  {
    "rhythmic": "献衷心", 
    "notes": [
      "1.思惟--思量。", 
      "2.娇娥--貌美女 子。"
    ], 
    "paragraphs": [
      "绣鸳鸯帐暖，画孔雀欹。", 
      "人悄悄，月明时，想昔年欢笑，恨今日分离。", 
      "银背，铜漏永，阻佳期。", 
      "小炉烟细，虚阁帘垂。", 
      "几多心事，暗地思惟。", 
      "被娇娥牵役，魂梦如痴。", 
      "金闺里，山枕上，始应知。"
    ], 
    "author": "顾敻", 
    "title": "献衷心·绣鸳鸯帐暖"
  }, 
  {
    "rhythmic": "应天长", 
    "notes": [
      "1.画袴--彩色套裤。", 
      "2.盘鹦鹉--带上绣物。", 
      "3.檀注--唇上的胭红。", 
      "4.偷觑--偷看。", 
      "5.春情--男女爱恋之情。"
    ], 
    "paragraphs": [
      "瑟瑟罗裙金线缕，轻透鹅黄香画袴。", 
      "垂交带，盘鹦鹉，袅袅翠翘移玉步。", 
      "背人匀檀注，慢转横波偷觑。", 
      "敛黛春情暗许，倚慵不语。"
    ], 
    "author": "顾敻", 
    "title": "应天长·瑟瑟罗裙金线缕"
  }, 
  {
    "rhythmic": "诉衷情", 
    "notes": [], 
    "paragraphs": [
      "香灭帘垂春漏永，整鸳衾。", 
      "罗带重，双凤，缕黄金。", 
      "窗外月光临，沉沉。", 
      "断肠无处寻，负春心。"
    ], 
    "author": "顾敻", 
    "title": "诉衷情·香灭帘垂春漏永"
  }, 
  {
    "rhythmic": "诉衷情", 
    "notes": [
      "1.永夜--长夜。", 
      "2.孤衾--比喻独眠。"
    ], 
    "paragraphs": [
      "永夜抛人何处去，绝来音。", 
      "香阁掩，眉敛，月将沉。", 
      "怎忍不相寻？鸳孤衾。", 
      "换我心为你心，始知相忆深。"
    ], 
    "author": "顾敻", 
    "title": "诉衷情·永夜抛人何处去"
  }, 
  {
    "rhythmic": "荷叶杯", 
    "notes": [], 
    "paragraphs": [
      "春尽小庭花落，寂寞。", 
      "凭槛敛双眉，忍教成病忆佳期。", 
      "知么知，知么知。"
    ], 
    "author": "顾敻", 
    "title": "荷叶杯·春尽小庭花落"
  }, 
  {
    "rhythmic": "荷叶杯", 
    "notes": [
      "1.寥亮--声音清越高远。"
    ], 
    "paragraphs": [
      "歌发谁家筵上，寥亮。", 
      "别恨正悠悠，兰釭背帐月当楼。", 
      "愁么愁，愁么愁。"
    ], 
    "author": "顾敻", 
    "title": "荷叶杯·歌发谁家筵上"
  }, 
  {
    "rhythmic": "荷叶杯", 
    "notes": [
      "1.尽坼--尽裂。"
    ], 
    "paragraphs": [
      "弱柳好花尽坼，晴陌。", 
      "陌上少年郎，满身兰麝扑人香。", 
      "狂么狂，狂么狂。"
    ], 
    "author": "顾敻", 
    "title": "荷叶杯·弱柳好花尽坼"
  }, 
  {
    "rhythmic": "荷叶杯", 
    "notes": [], 
    "paragraphs": [
      "记得那时相见，胆战。", 
      "鬓乱四肢柔，泥人无语不抬头。", 
      "羞么羞，羞么羞。"
    ], 
    "author": "顾敻", 
    "title": "荷叶杯·记得那时相见"
  }, 
  {
    "rhythmic": "荷叶杯", 
    "notes": [], 
    "paragraphs": [
      "夜久歌声怨咽，残月。", 
      "菊冷露微微，看看湿透缕金衣。", 
      "归么归，归么归。"
    ], 
    "author": "顾敻", 
    "title": "荷叶杯·夜久歌声怨咽"
  }, 
  {
    "rhythmic": "荷叶杯", 
    "notes": [], 
    "paragraphs": [
      "我忆君诗最苦，知否。", 
      "字字尽关心，红笺写寄表情深。", 
      "吟么吟，吟么吟。"
    ], 
    "author": "顾敻", 
    "title": "荷叶杯·我忆君诗最苦"
  }, 
  {
    "rhythmic": "荷叶杯", 
    "notes": [], 
    "paragraphs": [
      "金鸭香浓鸳被，枕腻。", 
      "小髻簇花钿，腰如细柳脸如莲。", 
      "怜么怜，怜么怜。"
    ], 
    "author": "顾敻", 
    "title": "荷叶杯·金鸭香浓鸳被"
  }, 
  {
    "rhythmic": "荷叶杯", 
    "notes": [
      "1.曲砌--曲折的台阶。"
    ], 
    "paragraphs": [
      "曲砌蝶飞烟暖，春半。", 
      "花发柳垂条，花如双脸柳如腰。", 
      "娇么娇，娇么娇。"
    ], 
    "author": "顾敻", 
    "title": "荷叶杯·曲砌蝶飞烟暖"
  }, 
  {
    "rhythmic": "荷叶杯", 
    "notes": [
      "1.乖期信--违背约会的日期。"
    ], 
    "paragraphs": [
      "一去又乖期信，春尽。", 
      "满院长莓苔，手挼裙带独徘徊。", 
      "来么来，来么来。"
    ], 
    "author": "顾敻", 
    "title": "荷叶杯·一去又乖期信"
  }, 
  {
    "rhythmic": "渔歌子", 
    "notes": [
      "1.馥郁--香气浓烈。", 
      "2.摅怀--抒怀。", 
      "3.寓目--观看，过目。", 
      "4.光影促--岁月短促。", 
      "5.较逐--角逐。"
    ], 
    "paragraphs": [
      "晓风清，幽沼绿，倚栏凝望珍禽浴。", 
      "画帘垂，翠屏曲，满袖荷香馥郁。", 
      "好摅怀，堪寓目，身闲心静平生足。", 
      "酒杯深，光影促，名利无心较逐。"
    ], 
    "author": "顾敻", 
    "title": "渔歌子·晓风清"
  }, 
  {
    "rhythmic": "临江仙", 
    "notes": [
      "1.象床 --以象牙为饰的床 。", 
      "2.山障掩--屏风掩。"
    ], 
    "paragraphs": [
      "碧染长空池似镜，倚楼闲望凝情，满衣红藕细香清。", 
      "象床珍簟，山障掩，玉琴横。", 
      "暗想昔时欢笑事，如今赢得愁生。", 
      "博山炉暖淡烟轻。", 
      "蝉吟人静，残日傍，小窗明。"
    ], 
    "author": "顾敻", 
    "title": "临江仙·碧染长空池似镜"
  }, 
  {
    "rhythmic": "临江仙", 
    "notes": [
      "1.思想--思念。", 
      "2.损芳菲--比喻红颜衰老。"
    ], 
    "paragraphs": [
      "幽闺小槛春光晚，柳浓花淡莺稀。", 
      "旧欢思想尚依依，翠颦红敛，终日损芳菲。", 
      "何事狂夫音信断，不如梁燕犹归。", 
      "画意深处麝烟微，屏虚枕冷，风细雨霏霏。"
    ], 
    "author": "顾敻", 
    "title": "临江仙·幽闺小槛春光晚"
  }, 
  {
    "rhythmic": "临江仙", 
    "notes": [
      "1.砌花--种植在台阶前的花。"
    ], 
    "paragraphs": [
      "月色穿帘风入竹，倚屏双黛愁时。", 
      "砌花含露两三枝，如啼恨脸，魂断损容仪。", 
      "香烬暗消金鸭冷，可堪辜负前期。", 
      "绣襦不整鬓鬟欹，几多惆怅，情绪在天涯。"
    ], 
    "author": "顾敻", 
    "title": "临江仙·月色穿帘风入竹"
  }, 
  {
    "rhythmic": "醉公子", 
    "notes": [
      "1.金铺--金铺：此处指门。扃：关闭。", 
      "2.横波--眼睛。"
    ], 
    "paragraphs": [
      "漠漠秋云淡，红耦香侵槛。", 
      "枕欹小山屏，金铺向晚扃。", 
      "睡起横波慢，独望情何限。", 
      "衰柳数声蝉，魂消似去年。"
    ], 
    "author": "顾敻", 
    "title": "醉公子·漠漠秋云淡"
  }, 
  {
    "rhythmic": "醉公子", 
    "notes": [
      "1.尔许难--如此难。"
    ], 
    "paragraphs": [
      "岸柳垂金线，雨晴莺石啭。", 
      "家在绿杨边，往来多少年。", 
      "马嘶芳草远，高楼帘半卷。", 
      "敛袖翠蛾攒，相逢尔许难。"
    ], 
    "author": "顾敻", 
    "title": "醉公子·岸柳垂金线"
  }, 
  {
    "rhythmic": "更漏子", 
    "notes": [
      "1.远岫--远山。"
    ], 
    "paragraphs": [
      "旧欢娱，新怅望，拥鼻含颦楼上。", 
      "浓柳翠，晚霞微，江鸥接翼飞。", 
      "帘半卷，屏斜掩，远岫参差迷眼。", 
      "歌满耳，酒盈樽，前非不要论。"
    ], 
    "author": "顾敻", 
    "title": "更漏子·旧欢娱"
  }, 
  {
    "rhythmic": "浣溪沙", 
    "notes": [
      "1.蓼岸--开满蓼花的江 岸。", 
      "2.楚天--泛指今湖北、湘南一带。", 
      "3.杳杳--幽远。"
    ], 
    "paragraphs": [
      "蓼岸风多枯柚香，江边一望楚天长，片帆烟际闪孤光。", 
      "目送征鸿飞杳杳，思随流水去茫茫，兰红波碧忆潇湘。"
    ], 
    "author": "孙光宪", 
    "title": "浣溪沙·蓼岸风多枯柚香"
  }, 
  {
    "rhythmic": "浣溪沙", 
    "notes": [
      "1.约--拦，沿。", 
      "2.题了壁--题完璧。书字于璧。", 
      "3.山--山枕。"
    ], 
    "paragraphs": [
      "桃杏风香帘幕闲，谢家门户约花关，画梁幽语燕初还。", 
      "绣阁数行题了壁，晓屏一枕酒醒山，却疑身是梦魂间。"
    ], 
    "author": "孙光宪", 
    "title": "浣溪沙·桃杏风香帘幕闲"
  }, 
  {
    "rhythmic": "浣溪沙", 
    "notes": [
      "1.不耐--不奈。无可奈何。", 
      "2.腻粉--腻粉：指落花。金靥子：黄星靥：--一种面妆。", 
      "3.蕙心--比喻女子纯美之心。这里指落花而言。"
    ], 
    "paragraphs": [
      "花渐凋疏不耐风，画帘垂地晚堂空，堕阶萦藓舞愁红。", 
      "腻粉半沾金靥子，残香犹暖绣熏笼，蕙心无处与人同。"
    ], 
    "author": "孙光宪", 
    "title": "浣溪沙·花渐凋疏不耐风"
  }, 
  {
    "rhythmic": "浣溪沙", 
    "notes": [
      "1.轸--悲痛。"
    ], 
    "paragraphs": [
      "揽镜无言泪欲流，凝情半日懒梳头，一庭疏雨湿春愁。", 
      "杨柳只知伤离别，杏花应信损娇羞，泪沾魂断轸离忧。"
    ], 
    "author": "孙光宪", 
    "title": "浣溪沙·揽镜无言泪欲流"
  }, 
  {
    "rhythmic": "浣溪沙", 
    "notes": [
      "1.半踏--半踏：小步。长裾：长襟衣服。", 
      "2.昧平生--即素昧平生，一向不了解。", 
      "3.品弦--品竹调弦，即吹弹尔器。", 
      "4.若为情--何以为情，难以为情。"
    ], 
    "paragraphs": [
      "半踏长裾宛约行，晚帘疏处见分明，此时堪恨昧平生。", 
      "早是消魂残烛影，更愁闻着品弦声，杳无消息若为情。"
    ], 
    "author": "孙光宪", 
    "title": "浣溪沙·半踏长裾宛约行"
  }, 
  {
    "rhythmic": "浣溪沙", 
    "notes": [
      "1.兰沐--以兰汤洗发。", 
      "2.迟日--春日。", 
      "3.翠袂--翠袂：绿色衣袖。粉臆：白嫩的胸。", 
      "4.不禁怜--禁不住怜爱之情。"
    ], 
    "paragraphs": [
      "兰沐初休曲槛前，缓风迟日洗头天，湿云新敛未梳蝉。", 
      "翠袂半将遮粉臆，宝钗长欲坠香肩，此时模样不禁怜。"
    ], 
    "author": "孙光宪", 
    "title": "浣溪沙·兰沐初休曲槛前"
  }, 
  {
    "rhythmic": "浣溪沙", 
    "notes": [
      "1.团窠--团窠：锦锻。金凤：绣帘上的纹饰。", 
      "2.空推--宿酒：隔夜酒。无厌：不安静。"
    ], 
    "paragraphs": [
      "风递残香出绣帘，团窠金凤舞襜襜，落花微雨恨相兼。", 
      "何处去来狂太甚，空推宿酒睡无厌，怎教人不别猜嫌。"
    ], 
    "author": "孙光宪", 
    "title": "浣溪沙·风递残香出绣帘"
  }, 
  {
    "rhythmic": "浣溪沙", 
    "notes": [
      "1.高罥--高挂。", 
      "2.花冠--雄鸡。", 
      "3.粉箨--竹笋壳。", 
      "4.桃蹊--桃树下的道路。"
    ], 
    "paragraphs": [
      "轻打银筝坠燕泥，断丝高罥画楼西，花冠闲上午墙啼。", 
      "粉箨半开新竹径，红苞尽落旧桃蹊，不堪终日闭深闺。"
    ], 
    "author": "孙光宪", 
    "title": "浣溪沙·轻打银筝坠燕泥"
  }, 
  {
    "rhythmic": "浣溪沙", 
    "notes": [
      "1.乌帽--乌帽：乌纱帽。隋代帝王贵臣多戴乌纱帽。其后渐行于民间。佩鱼：唐时五品官以上的佩饰，称佩金鱼袋。", 
      "2.仙居--神仙住所。此指所思女子居处。", 
      "3.打门--叩门。", 
      "4.生疏--不亲密。"
    ], 
    "paragraphs": [
      "乌帽斜欹倒佩鱼，静街偷步访仙居，隔墙应认打门初。", 
      "将见客时微掩敛，得人怜处且先疏，低头羞问壁边书。"
    ], 
    "author": "孙光宪", 
    "title": "浣溪沙·乌帽斜欹倒佩鱼"
  }, 
  {
    "rhythmic": "河传", 
    "notes": [
      "1.太平天子--此处指隋炀帝。", 
      "2.等闲--随便，寻常。", 
      "3.长淮--淮水。", 
      "4.如花--为隋炀帝牵羊挽舟的美女 很多。参见卷第三韦庄《河传》其一注。", 
      "5.大业--隋炀帝年号。"
    ], 
    "paragraphs": [
      "太平天子，等闲游戏，疏河千里。", 
      "柳如丝，偎倚绿波春水，长淮风不起。", 
      "如花殿脚三千女，争云雨，何处留人住？", 
      "锦帆风，烟际江，烧空，魂迷大业中。"
    ], 
    "author": "孙光宪", 
    "title": "河传·太平天子"
  }, 
  {
    "rhythmic": "河传", 
    "notes": [
      "1.龙争--批隋末群雄争斗，瓜分国土，天下无人主宰。", 
      "2.桃叶江 南渡--江 南桃叶渡。故址在今江 苏南京秦淮河畔。", 
      "3.襞花笺--折叠精致华美的诗笺。这里指作诗。"
    ], 
    "paragraphs": [
      "柳拖金缕，着烟笼雾，濛濛落絮。", 
      "凤皇舟上楚女，妙舞，雷喧波上鼓。", 
      "龙争虎战分中土，人无主，桃叶江南渡。", 
      "襞花笺，艳思牵。", 
      "成篇，官娥相与传。"
    ], 
    "author": "孙光宪", 
    "title": "河传·柳拖金缕"
  }, 
  {
    "rhythmic": "河传", 
    "notes": [
      "1.霜灰冷--香灰冷如霜。", 
      "2.悄然--忧愁。"
    ], 
    "paragraphs": [
      "花落，烟薄，谢家池阁。", 
      "寂寞春深，翠蛾轻敛意沉吟。", 
      "沾襟，无人知此心。", 
      "玉炉香断霜灰冷，帘铺影，梁燕归红杏。", 
      "晚来天，空悄然。", 
      "孤眠，枕檀云髻偏。"
    ], 
    "author": "孙光宪", 
    "title": "河传·花落"
  }, 
  {
    "rhythmic": "河传", 
    "notes": [
      "1.飐--风吹使物动。", 
      "2.吴娃越艳--吴越美女 。", 
      "3.大堤--大堤：即《大堤曲》，乐府名。襄陽客：唐代吴兢《乐府古题要解》收乐府词云：“朝发襄陽城，暮至大堤宿。大堤诸女儿，花艳惊郎目。”此句用其词义。"
    ], 
    "paragraphs": [
      "风飐，波敛。", 
      "团荷闪闪，珠倾露点。", 
      "木兰舟上，何处吴娃越艳，藕花红照脸。", 
      "大堤狂杀襄陽客，烟波隔，渺渺湖光白。", 
      "身已归，心不归。", 
      "斜晖，远汀鸂鶒飞。"
    ], 
    "author": "孙光宪", 
    "title": "河传·风飐"
  },
{
    "rhythmic": "谒金门", 
    "notes": [
      "1.金烬--灯火残余。", 
      "2.娇娆--妍媚、美丽。代指美人。"
    ], 
    "paragraphs": [
      "春漏促，金烬暗挑残烛。", 
      "一夜帘前风撼竹，梦魂相断续。", 
      "有个娇娆如玉，夜夜绣屏孤宿。", 
      "宋袍琵琶寻旧曲，远山眉黛绿。"
    ], 
    "author": "韦庄", 
    "title": "谒金门·春漏促"
  }, 
  {
    "rhythmic": "谒金门", 
    "notes": [], 
    "paragraphs": [
      "空相忆，无计得传消息。", 
      "天上嫦娥人不识，寄书何处觅。", 
      "新睡觉来无力，不忍把伊书迹。", 
      "满院落花春寂寂，断肠芳草碧。"
    ], 
    "author": "韦庄", 
    "title": "谒金门·空相忆"
  }, 
  {
    "rhythmic": "江城子", 
    "notes": [
      "1.潘郎--晋人潘岳因貌美，为妇人爱慕。此处代指情人 。"
    ], 
    "paragraphs": [
      "恩重娇多情易伤，漏更长，解鸳鸯。", 
      "朱唇未动，先觉口脂香。", 
      "缓揭绣衾抽皓腕，移凤枕，枕潘郎。"
    ], 
    "author": "韦庄", 
    "title": "江城子·恩重娇多情易伤"
  }, 
  {
    "rhythmic": "江城子", 
    "notes": [
      "1.狼藉--散乱不整的样子。", 
      "2.檀郎--晋人潘岳，字安仁，小字檀奴，姿仪秀美，后人以檀郎、潘安、", 
      "潘仁等代称美男子。"
    ], 
    "paragraphs": [
      "髻鬟狼藉黛眉长，出兰房，别檀郎。", 
      "角声呜咽，星斗渐微茫。", 
      "露冷月残人未起，留不住，泪千行。"
    ], 
    "author": "韦庄", 
    "title": "江城子·髻鬟狼藉黛眉长"
  }, 
  {
    "rhythmic": "河传", 
    "notes": [
      "1.画桡金缕--画桡：彩绘的桨，代指船。金缕：船的装饰物。", 
      "2.颭--因风吹而颤动。", 
      "3.青娥殿脚--隋炀帝乘龙舟游江 都，强征民间十五、六岁的子女五百人，为其牵挽彩缆，称为殿脚女。", 
      "4.司花妓--为隋炀帝持花的女子。", 
      "5.江 都--隋炀帝行宫所在地。故址在今江 苏省扬州市。", 
      "6.迷楼--隋炀帝新宫名。故址在今江 苏省扬州市西北。"
    ], 
    "paragraphs": [
      "何处，烟雨，隋堤春暮。", 
      "柳色葱笼，画桡金缕，翠旗高颭香风，水光融。", 
      "青娥殿脚春妆媚，轻云里，绰约司花妓。", 
      "江都宫阙，清淮月映迷楼，古今愁。"
    ], 
    "author": "韦庄", 
    "title": "河传·何处"
  }, 
  {
    "rhythmic": "河传", 
    "notes": [
      "1.锦城--今四川成都市。", 
      "2.寻胜--踏春。", 
      "3.翠娥--翠娥：美女 ，此处指当垆卖酒女。", 
      "临邛（qiong2）酒：汉代卓文君在临邛卖过酒，后代指美酒。"
    ], 
    "paragraphs": [
      "春晚，风暖，锦城花满。", 
      "狂杀游人，玉鞭金勒，寻胜驰骤轻尘，惜良晨。", 
      "翠娥争劝临邛酒，纤纤手，拂面垂丝柳。", 
      "归时烟里，钟鼓正是黄昏，暗销魂。"
    ], 
    "author": "韦庄", 
    "title": "河传·春晚"
  }, 
  {
    "rhythmic": "河传", 
    "notes": [
      "1.雾薄云轻--形容绣衣。", 
      "2.巫山雨--用宋玉《高唐赋》序中巫山云雨事。"
    ], 
    "paragraphs": [
      "锦浦，春女，绣衣金缕。", 
      "雾薄云轻，花深柳暗，时节正是清明，雨初晴。", 
      "玉鞭魂断烟霞路，莺莺语，一望巫山雨。", 
      "香尘隐映，遥见翠槛红楼，黛眉愁。"
    ], 
    "author": "韦庄", 
    "title": "河传·锦浦"
  }, 
  {
    "rhythmic": "天仙子", 
    "notes": [
      "1.期--会，相会。", 
      "2.宋玉--战国时期楚国文学家，著有《神女赋》和《登徒子好色赋》，描写美女 。"
    ], 
    "paragraphs": [
      "怅望前回梦里期，看花不语苦寻思。", 
      "露桃花里小腰肢，眉眼细，鬓云垂，唯有多情宋玉知。"
    ], 
    "author": "韦庄", 
    "title": "天仙子·怅望前回梦里期"
  }, 
  {
    "rhythmic": "天仙子", 
    "notes": [
      "1.流苏--流苏帐。", 
      "2.麝兰和--与麝兰之气相融合。"
    ], 
    "paragraphs": [
      "深夜归来长酩酊，扶入流苏犹未醒。", 
      "醺醺酒气麝兰和，惊睡觉，笑呵呵，长道人生能几何。"
    ], 
    "author": "韦庄", 
    "title": "天仙子·深夜归来长酩酊"
  }, 
  {
    "rhythmic": "天仙子", 
    "notes": [
      "1.蟾彩霜华--蟾彩：月光。俗传月中有蟾蜍，故称月为蟾。霜华：霜色。"
    ], 
    "paragraphs": [
      "蟾彩霜华夜不分，天外鸿声枕上闻，绣衾香冷懒重熏。", 
      "人寂寂，叶纷纷，才睡依前梦见君。"
    ], 
    "author": "韦庄", 
    "title": "天仙子·蟾彩霜华夜不分"
  }, 
  {
    "rhythmic": "天仙子", 
    "notes": [
      "1.玉郎薄倖--情人 薄情。", 
      "2.界--划。"
    ], 
    "paragraphs": [
      "梦觉云屏依旧空，杜鹃声咽隔帘栊，玉郎薄倖去无踪。", 
      "一日日，恨重重，泪界莲腮两线红。"
    ], 
    "author": "韦庄", 
    "title": "天仙子·梦觉云屏依旧空"
  }, 
  {
    "rhythmic": "天仙子", 
    "notes": [
      "1.刘阮--用刘晨、阮肇入天台山采药遇仙事。"
    ], 
    "paragraphs": [
      "金似衣裳玉似身，眼如秋水鬓如云，霞裙月帔一群群。", 
      "来洞口，望烟分，刘阮不归春日曛。"
    ], 
    "author": "韦庄", 
    "title": "天仙子·金似衣裳玉似身"
  }, 
  {
    "rhythmic": "喜迁莺", 
    "notes": [
      "1.汹汹--声音喧闹。", 
      "2.大罗天--道家所谓诸天最高者。此处指朝廷。", 
      "3.上虚空--此处指进宫。", 
      "4.鸾凤--指绣有鸾凤花纹的朝服。", 
      "5.霓旌降节--指仪仗。", 
      "6.玉华君--此处代指皇帝。"
    ], 
    "paragraphs": [
      "人汹汹，鼓冬冬，襟袖五更风。", 
      "大罗天上月朦胧，骑马上虚空。", 
      "香满衣，云满路，鸾凤绕身飞舞。", 
      "霓旌绛节一群群，引见玉华君。"
    ], 
    "author": "韦庄", 
    "title": "喜迁莺·人汹汹"
  }, 
  {
    "rhythmic": "喜迁莺", 
    "notes": [
      "1.天上--天上：朝廷。探人：入朝看榜的人。", 
      "2.凤衔金榜--凤衔：凤凰衔书，喻指皇帝诏书。金榜：科举应试考中者的名单。", 
      "3.莺已迁--唐人称举进士及第为迁莺。", 
      "4.龙已化--比喻中第者如鱼化为龙。", 
      "5.鹤冲天--比喻登第。"
    ], 
    "paragraphs": [
      "街鼓动，禁城开，天上探人回，凤衔金榜出云来，平地一声雷。", 
      "莺已迁，龙已化，一夜满城车马。家家楼上簇神仙，争看鹤冲天。"
    ], 
    "author": "韦庄", 
    "title": "喜迁莺·街鼓动"
  }, 
  {
    "rhythmic": "思帝乡", 
    "notes": [
      "1.枕函欹--枕函：中间可以放置物体的匣状枕头。欹：斜。"
    ], 
    "paragraphs": [
      "云髻坠，凤钗垂。", 
      "髻坠钗垂无力，枕函欹。", 
      "翡翠屏深月落，漏依依。", 
      "说尽人间天上，两心知。"
    ], 
    "author": "韦庄", 
    "title": "思帝乡·云髻坠"
  }, 
  {
    "rhythmic": "思帝乡", 
    "notes": [
      "1.年少--少年。"
    ], 
    "paragraphs": [
      "春日游，杏花吹满头。", 
      "陌上谁家年少，足风流。", 
      "妾拟将身嫁与，一生休。", 
      "纵被无情弃，不能羞！"
    ], 
    "author": "韦庄", 
    "title": "思帝乡·春日游"
  }, 
  {
    "rhythmic": "诉衷情", 
    "notes": [
      "1.按歌声--击乐唱歌声。"
    ], 
    "paragraphs": [
      "烛尽香残帘半卷，梦初惊。", 
      "花欲谢，深夜，月胧明。", 
      "何处按歌声，轻轻。", 
      "舞衣尘暗生，负春情。"
    ], 
    "author": "韦庄", 
    "title": "诉衷情·烛尽香残帘半卷"
  }, 
  {
    "rhythmic": "诉衷情", 
    "notes": [
      "1.碧沼--碧水池。", 
      "2.交带--相交 的锦带。", 
      "3.星桥--银河。", 
      "4.花翘--头饰。"
    ], 
    "paragraphs": [
      "碧沼红芳烟雨静，倚兰桡。", 
      "垂玉珮，交带，袅纤腰。", 
      "鸳梦隔星桥，迢迢。", 
      "越罗香暗销，坠花翘。"
    ], 
    "author": "韦庄", 
    "title": "诉衷情·碧沼红芳烟雨静"
  }, 
  {
    "rhythmic": "上行杯", 
    "notes": [
      "1.灞陵--古地名。故址在今陕西西安市东。"
    ], 
    "paragraphs": [
      "芳草灞陵春岸，柳烟深，满楼弦管，一曲离声肠寸断。", 
      "今日送君千万，红楼玉盘金镂盏，须劝珍重意，莫辞满。"
    ], 
    "author": "韦庄", 
    "title": "上行杯·芳草灞陵春岸"
  }, 
  {
    "rhythmic": "上行杯", 
    "notes": [], 
    "paragraphs": [
      "白马玉鞭金辔，少年郎，离别容易，迢递去程千万里。", 
      "惆怅异乡云水，满酌一杯劝和泪，须愧珍重意，莫辞醉。"
    ], 
    "author": "韦庄", 
    "title": "上行杯·白马玉鞭金辔"
  }, 
  {
    "rhythmic": "女冠子", 
    "notes": [
      "1.佯--装作。", 
      "2.除却--除了。"
    ], 
    "paragraphs": [
      "四月十七，正是去年今日。", 
      "别君时，忍泪佯低面，含羞半敛眉。", 
      "不知魂已断，空有梦相随。", 
      "除却天边月，没人知。"
    ], 
    "author": "韦庄", 
    "title": "女冠子·四月十七"
  }, 
  {
    "rhythmic": "女冠子", 
    "notes": [], 
    "paragraphs": [
      "昨夜夜半，枕上分明梦见：语多时，依旧桃花面，频低柳叶眉。", 
      "半羞还半喜，欲去又依依。觉来知是梦，不胜悲。"
    ], 
    "author": "韦庄", 
    "title": "女冠子·昨夜夜半"
  }, 
  {
    "rhythmic": "更漏子", 
    "notes": [
      "1.暝--晦暗。", 
      "2.金井--有雕栏的井。", 
      "3.水窗--临水的窗。"
    ], 
    "paragraphs": [
      "钟鼓寒，楼阁暝，月照古桐金井。", 
      "深院闭，小庭空，落花香露红。", 
      "烟柳重，春雾薄，灯背水窗高阁。", 
      "闲倚户，暗沾衣，待郎郎不归。"
    ], 
    "author": "韦庄", 
    "title": "更漏子·钟鼓寒"
  }, 
  {
    "rhythmic": "酒泉子", 
    "notes": [
      "1.绿云--美人发髻。", 
      "2.腻--泪污。", 
      "3.思难任--相思难以抵挡。"
    ], 
    "paragraphs": [
      "月落星沉，楼上美人春睡。", 
      "绿云倾，金枕腻，画屏深。", 
      "子规啼破相思梦，曙色东方才动。", 
      "柳烟轻，花露重，思难任。"
    ], 
    "author": "韦庄", 
    "title": "酒泉子·月落星沉"
  }, 
  {
    "rhythmic": "木兰花", 
    "notes": [
      "1.玉关--玉门 关。此处指远人所在地。", 
      "2.绣户--闺房。", 
      "3.不曾行--不曾去过。"
    ], 
    "paragraphs": [
      "独上小楼春欲暮，愁望玉关芳草路。", 
      "消息断，不逢人，欲敛细眉归绣户。", 
      "坐看落花空叹息，罗袂湿斑红泪滴。", 
      "千山万水不曾行，魂梦欲教何处觅。"
    ], 
    "author": "韦庄", 
    "title": "木兰花·独上小楼春欲暮"
  }, 
  {
    "rhythmic": "小重山", 
    "notes": [
      "1.昭和--汉代昭陽殿。", 
      "2.陈事--旧事。", 
      "3.重阍--重重宫门。", 
      "4.长门--汉代长门宫。用汉武帝时陈皇后因失宠 ，别居长门宫事。", 
      "5.凝情--痴情。"
    ], 
    "paragraphs": [
      "一闭昭陽春又春，夜寒宫漏永，梦君恩。", 
      "昏思陈事暗消魂，罗衣湿，红袂有啼痕。", 
      "歌吹隔重阍，绕庭芳草绿，倚长门。", 
      "万般惆怅向谁论？凝情立，宫殿欲黄昏。"
    ], 
    "author": "韦庄", 
    "title": "小重山·一闭昭陽春又春"
  }, 
  {
    "rhythmic": "浣溪沙", 
    "notes": [
      "1.棹船郎--驾船郎，指远行的情人 。"
    ], 
    "paragraphs": [
      "红蓼渡头秋正雨，印沙鸥迹自成行，整鬟飘袖野风香。", 
      "不语含颦深浦里，几回愁煞棹船郎，燕归帆尽水茫茫。"
    ], 
    "author": "薛昭蕴", 
    "title": "浣溪沙·红蓼渡头秋正雨"
  }, 
  {
    "rhythmic": "浣溪沙", 
    "notes": [
      "1.菱花--菱花镜。", 
      "2.卸头时--卸妆时。", 
      "3.珥--冠上的垂珠。", 
      "4.茂苑--茂苑：在今江 苏吴县太湖北。湘渚：湘水中的小洲。"
    ], 
    "paragraphs": [
      "钿匣菱花锦带垂，静临栏槛卸头时，约鬟低珥算归期。", 
      "茂苑草青湘渚阔，梦余空有漏依依，二年终日损芳菲。"
    ], 
    "author": "薛昭蕴", 
    "title": "浣溪沙·钿匣菱花锦带垂"
  }, 
  {
    "rhythmic": "浣溪沙", 
    "notes": [
      "1.郡庭--郡斋的庭。", 
      "2.延秋门--延秋门：唐长安禁苑中宫庭门。卓金轮：立车轮，即停车。"
    ], 
    "paragraphs": [
      "粉上依稀有泪痕，郡庭花落欲黄昏，远情深恨与谁论。", 
      "记得去年寒食日，延秋门外卓金轮，日斜人散暗消魂。"
    ], 
    "author": "薛昭蕴", 
    "title": "浣溪沙·粉上依稀有泪痕"
  }, 
  {
    "rhythmic": "浣溪沙", 
    "notes": [
      "1.花心--花蕊。", 
      "2.蕙风兰思--蕙、兰，都是香草。喻女子纯美的情思。"
    ], 
    "paragraphs": [
      "握手河桥柳似金，蜂须轻惹百花心，蕙风兰思寄清琴。", 
      "意满便同春水满，情深还似酒杯深，楚烟湘月两沉沉。"
    ], 
    "author": "薛昭蕴", 
    "title": "浣溪沙·握手河桥柳似金"
  }, 
  {
    "rhythmic": "浣溪沙", 
    "notes": [
      "1.瞥地--瞥地：一瞥，过目。可可，不在意。", 
      "2.却来--回过来。"
    ], 
    "paragraphs": [
      "帘下三间出寺墙，满街垂杨绿陰长，嫩红轻翠间浓妆。", 
      "瞥地见时犹可可，却来闲处暗思量，如今情事隔仙乡。"
    ], 
    "author": "薛昭蕴", 
    "title": "浣溪沙·帘下三间出寺墙"
  }, 
  {
    "rhythmic": "浣溪沙", 
    "notes": [
      "1.缆客船--系缆待发的客船。", 
      "2.族花钿--聚集着盛妆的女子。", 
      "3.湘弦--传说湘水女神善于鼓瑟，这里借喻悲思。"
    ], 
    "paragraphs": [
      "江馆清秋缆客船，故人相送夜开筵，麝烟兰焰簇花钿。", 
      "正是断魂迷楚雨，不堪离恨咽湘弦，月高霜白水连天。"
    ], 
    "author": "薛昭蕴", 
    "title": "浣溪沙·江馆清秋缆客船"
  }, 
  {
    "rhythmic": "浣溪沙", 
    "notes": [
      "1.倾城倾国--此指西施的美貌。", 
      "2.姑苏--姑苏台。相传吴王夫差所筑。在今江 苏苏州。", 
      "3.凝睇--注视。", 
      "4.吴主--吴主：吴王夫差。落日：这里比喻亡国。", 
      "5.越王--越王勾践。"
    ], 
    "paragraphs": [
      "倾国倾城恨有余，几多红泪泣姑苏，倚风凝睇雪肌肤。", 
      "吴主山河空落日，越王宫殿半平芜，藕花菱蔓满重湖。"
    ], 
    "author": "薛昭蕴", 
    "title": "浣溪沙·倾国倾城恨有余"
  }, 
  {
    "rhythmic": "浣溪沙", 
    "notes": [
      "1.步摇--步摇：妇女的首饰。", 
      "2.刘郎--本指东汉人刘晨，这里代指情郎。"
    ], 
    "paragraphs": [
      "越女淘金春水上，步摇云鬓珮鸣璫，渚风江草又清香。", 
      "不为远山凝翠黛，只应含恨向斜陽，碧桃花谢忆刘郎。"
    ], 
    "author": "薛昭蕴", 
    "title": "浣溪沙·越女淘金春水上"
  }, 
  {
    "rhythmic": "喜迁莺", 
    "notes": [
      "1.残蟾--残月。", 
      "2.羽化--修道成仙。这里指登第。", 
      "3.余酲--余醉。", 
      "4.杏苑--杏园。唐人举进士，在杏园聚会。", 
      "5.紫陌--帝都郊野的道路。", 
      "6.谷中莺--比喻隐居未仕者。"
    ], 
    "paragraphs": [
      "残蟾落，晓钟鸣，羽化觉身轻。", 
      "乍无春睡有余酲，杏苑雪初晴。", 
      "紫陌长，襟袖冷，不是人间风景。", 
      "回看尘土似前生，休羡谷中莺。"
    ], 
    "author": "薛昭蕴", 
    "title": "喜迁莺·残蟾落"
  }, 
  {
    "rhythmic": "喜迁莺", 
    "notes": [
      "1.金门--汉代金马门。代称官署。", 
      "2.玉京--京城。", 
      "3.桦烟--桦烟：桦木皮卷蜡作烛，其烟称桦烟。白衫：唐时士子穿的便服。", 
      "4.化龙身--指登第。", 
      "5.桂香--古代以折桂喻登第。", 
      "6.杏园欢宴--杏园：园名。唐时在曲江 池南，是新进士游宴之地。曲江 ：曲江 池，在今陕西西安市东南曲江 镇一带。", 
      "7.芳辰--良辰。"
    ], 
    "paragraphs": [
      "金门晓，玉京春，骏马骤轻尘。", 
      "桦烟深处白衫新，认得化龙身。", 
      "九陌喧，千户启，满袖桂香风细。", 
      "杏园欢宴曲江滨，自此占芳辰。"
    ], 
    "author": "薛昭蕴", 
    "title": "喜迁莺·金门晓"
  }, 
  {
    "rhythmic": "喜迁莺", 
    "notes": [
      "1.锦连乾--马的饰物。", 
      "2.绣鞍朱鞅--马的饰物。鞅：套在马颈上的皮带。"
    ], 
    "paragraphs": [
      "清明节，雨晴天，得意正当年。", 
      "马骄泥软绵连乾，香袖半笼鞭。", 
      "花色融，人竞赏，尽是绣鞍朱鞅。", 
      "日斜无计更留连，归路草和烟。"
    ], 
    "author": "薛昭蕴", 
    "title": "喜迁莺·清明节"
  }, 
  {
    "rhythmic": "小重山", 
    "notes": [
      "1.长门--长门宫。用汉武帝时陈皇后失宠 ，别居长门宫事。", 
      "2.紫箫--紫竹所做的箫。", 
      "3.挼--揉搓。", 
      "4.罗幌--丝罗帷帐。"
    ], 
    "paragraphs": [
      "春到长门春草青，玉阶华露滴，月胧明。", 
      "东风吹断紫箫声，宫漏促，帘外晓啼莺。", 
      "愁极梦难成，红妆流宿泪，不胜情。", 
      "手挼裙带绕阶行，思君切，罗幌暗尘生。"
    ], 
    "author": "薛昭蕴", 
    "title": "小重山·春到长门春草青"
  }, 
  {
    "rhythmic": "小重山", 
    "notes": [
      "1.霓裳--霓裳羽衣曲。", 
      "2.金蝉--金制蝉形头饰。", 
      "3.休妆--美好的妆饰。", 
      "4.昭陽--昭陽殿。", 
      "5.绶带--丝带。"
    ], 
    "paragraphs": [
      "秋到长门秋草黄，画梁双燕去，出宫墙。", 
      "玉箫无复理霓裳，金蝉坠，鸾镜掩休妆。", 
      "忆昔在昭陽，舞衣红绶带，绣鸳鸯。", 
      "至今犹惹御炉香，魂梦断，愁听漏更长。"
    ], 
    "author": "薛昭蕴", 
    "title": "小重山·秋到长门秋草黄"
  }, 
  {
    "rhythmic": "离别难", 
    "notes": [
      "1.鞲--为马备鞍辔。", 
      "2.半妆，半面妆。梁元帝瞎了一只眼睛，徐妃故意为半面妆。此处指妆饰零落。", 
      "3.青丝曲--弦歌曲。", 
      "4.阑干--纵横。", 
      "5.檀眉--香眉。"
    ], 
    "paragraphs": [
      "宝马晓鞲雕鞍，罗帷乍别情难。", 
      "那堪春景媚，送君千万里。", 
      "半妆珠翠落，露华寒。", 
      "红蜡烛，青丝曲，偏能钩引泪阑干。", 
      "良夜促，香尘绿，魂欲迷，檀眉半敛愁低。", 
      "未别心先咽，欲语情难说。", 
      "出芳草，路东西。", 
      "摇袖立，春风急，樱花杨柳雨凄凄。"
    ], 
    "author": "薛昭蕴", 
    "title": "离别难·宝马晓鞲雕鞍"
  }, 
  {
    "rhythmic": "相见欢", 
    "notes": [
      "1.番马--吐蕃的马。", 
      "2.帘栊--帘窗。"
    ], 
    "paragraphs": [
      "罗襦绣袂香红，画堂中。", 
      "细草平沙番马，小屏风。", 
      "卷罗幕，凭妆阁，思无穷。", 
      "暮雨轻烟魂断，隔帘栊。"
    ], 
    "author": "薛昭蕴", 
    "title": "相见欢·罗襦绣袂香红"
  }, 
  {
    "rhythmic": "醉公子", 
    "notes": [
      "1.绾--盘。", 
      "2.光砑--光砑：砑光，以石碾磨布帛使之密实光泽。吴绫：丝织品名。", 
      "3.熏笼--罩在熏炉上的笼子。", 
      "4.韶州--韶州：地名，今属广东省。退红：韶州所产的一种红色颜料。", 
      "5.叵耐--不可耐。"
    ], 
    "paragraphs": [
      "慢绾青丝发，光砑吴绫袜。", 
      "床上小熏笼，韶州新退红。", 
      "叵耐无端处，捻得从头污。", 
      "恼得眼慵开，问人闲事来。"
    ], 
    "author": "薛昭蕴", 
    "title": "醉公子·慢绾青丝发"
  }, 
  {
    "rhythmic": "女冠子", 
    "notes": [
      "1.黄罗帔--黄色丝罗披肩。", 
      "2.礼天坛--登坛拜天。此为道家仪式。"
    ], 
    "paragraphs": [
      "求仙去也，翠钿金篦尽舍，入崖峦。", 
      "雾卷黄罗帔，云雕白玉冠。", 
      "野烟溪洞冷，林月石桥寒。", 
      "静夜松风下，礼天坛。"
    ], 
    "author": "薛昭蕴", 
    "title": "女冠子·求仙去也"
  }, 
  {
    "rhythmic": "女冠子", 
    "notes": [
      "1.云罗雾縠--丝罗织物。", 
      "2.明威法籙--明威：显赫神威。法籙：道家的图籍。", 
      "3.云过五--过五云。", 
      "4.岛经三--经三座仙岛。", 
      "5.刘郎--即传说中入天台山采药遇仙女的刘晨。参见卷第二温 庭筠《思帝乡》注。", 
      "6.启瑶城--开启使者所投的书缄。瑶缄：对来书的美称。"
    ], 
    "paragraphs": [
      "云罗雾縠，新授明威法籙，降真函。", 
      "髻绾青丝发，冠抽碧玉簪。", 
      "往来云过五，去往岛经三。", 
      "正遇刘郎使，启瑶缄。"
    ], 
    "author": "薛昭蕴", 
    "title": "女冠子·云罗雾縠"
  }, 
  {
    "rhythmic": "谒金门", 
    "notes": [
      "1.金铺--门上兽面形铜制环钮，用以衔环。", 
      "2.早是--已是。", 
      "3.教--叫，使。"
    ], 
    "paragraphs": [
      "春满院，叠损罗衣金线。", 
      "睡觉水晶帘未卷，檐前双语燕。", 
      "斜掩金铺一扇，满地落花千片。", 
      "早是相思肠欲断，忍教频梦见。"
    ], 
    "author": "薛昭蕴", 
    "title": "谒金门·春满院"
  }, 
  {
    "rhythmic": "柳枝", 
    "notes": [
      "1.解冻风--解冻风：春风。末上青：杨柳末梢抽青条。", 
      "2.卿卿--男女间昵称。此处形容柳条相依偎的姿态。"
    ], 
    "paragraphs": [
      "解冻风来末上青，解垂罗袖拜卿。", 
      "无端袅娜临官路，舞送行人过一生。"
    ], 
    "author": "牛峤", 
    "title": "柳枝·解冻风来末上青"
  }, 
  {
    "rhythmic": "柳枝", 
    "notes": [
      "1.不愤--不平、不服气。", 
      "2.引郎--化用古诗《苏小小歌》：何处结同心，西陵松柏下”。"
    ], 
    "paragraphs": [
      "吴王宫里色偏深，一簇纤条万缕金。", 
      "不愤钱塘苏小小，引郎松下结同心。"
    ], 
    "author": "牛峤", 
    "title": "柳枝·吴王宫里色偏深"
  }, 
  {
    "rhythmic": "柳枝", 
    "notes": [
      "1.根伊--张绪：南齐武帝曾将杨柳比张绪。不相饶：不相让。", 
      "2.金羁白马--指少年郎。", 
      "3.杨家静婉--应是羊家净婉。《南史·羊侃传》载：舞人张净婉围一尺六寸，时人咸推能掌上舞。”"
    ], 
    "paragraphs": [
      "桥北桥南千万条，恨伊张绪不相饶。", 
      "金羁白马临风望，认得杨家静婉腰。"
    ], 
    "author": "牛峤", 
    "title": "柳枝·桥北桥南千万条"
  }, 
  {
    "rhythmic": "柳枝", 
    "notes": [
      "1.狂雪--这里指柳絮。", 
      "2.灵和殿--用齐武帝在灵和殿前植柳事。", 
      "3.伊--指柳树。"
    ], 
    "paragraphs": [
      "狂雪随风扑马飞，惹烟无力被春欺。", 
      "莫教移入灵和殿，宫女三千又妒伊。"
    ], 
    "author": "牛峤", 
    "title": "柳枝·狂雪随风扑马飞"
  }, 
  {
    "rhythmic": "柳枝", 
    "notes": [
      "1.麹尘--深黄色，指柳色", 
      "2.章华台--相传为楚灵王离台。在今湖北沙市。", 
      "3.尔许多--如此多。"
    ], 
    "paragraphs": [
      "袅翠笼烟拂暖波，舞裙新染麹尘罗。", 
      "章华台畔隋堤上，傍得春风尔许多。"
    ], 
    "author": "牛峤", 
    "title": "柳枝·袅翠笼烟拂暖波"
  },
{
    "rhythmic": "满宫花", 
    "notes": [
      "1.双衽--双袖。"
    ], 
    "paragraphs": [
      "雪霏霏，风凛凛，玉郎何处狂饮。", 
      "醉时想得纵风流，罗帐香帷鸳寝。", 
      "春朝秋夜思君甚，愁见绣屏孤枕。", 
      "少年何事负初心，泪滴缕金双衽。"
    ], 
    "author": "魏承班", 
    "title": "满宫花·雪霏霏"
  }, 
  {
    "rhythmic": "木兰花", 
    "notes": [
      "1.旖旎--繁盛。", 
      "2.一双--笑靥：笑时面颊上的酒窝。",
      "3.嚬--皱眉。",
      "4.香蕊--酒窝上涂点的装饰物。"
    ], 
    "paragraphs": [
      "小芙蓉，香旖旎，碧玉堂深清似水。", 
      "闭宝匣，掩金铺，倚屏拖袖愁如醉。", 
      "迟迟好景烟花媚，曲渚鸳鸯眠锦翅。", 
      "凝然愁望静相思，一双笑靥嚬香蕊。"
    ], 
    "author": "魏承班", 
    "title": "木兰花·小芙蓉"
  }, 
  {
    "rhythmic": "玉楼春", 
    "notes": [
      "1.横数扇--指打开数扇窗门。"
    ], 
    "paragraphs": [
      "寂寂画堂梁上燕，高卷翠帘横数扇。", 
      "一庭春色恼人来，满地落花红几片。", 
      "愁倚锦屏低雪面，泪滴绣罗金缕线。", 
      "好天凉月尽伤心，为是玉郎长不见。"
    ], 
    "author": "魏承班", 
    "title": "玉楼春·寂寂画堂梁上燕"
  }, 
  {
    "rhythmic": "玉楼春", 
    "notes": [
      "1.莺啭--形容歌声如莺鸣百啭。", 
      "2.声声--清迥：清远。遏行云：阻遏行云，比喻歌声响亮美妙。", 
      "3.寂寂--形容歌声响亮震动画梁上的尘土。", 
      "4.玉斝--玉爵。古代酒器。", 
      "5.促坐--接近而坐。", 
      "6.贯珠匀--珠玉成串均匀，比喻歌声圆润。"
    ], 
    "paragraphs": [
      "轻敛翠蛾呈皓齿，莺啭一枝花影里。", 
      "声声清迥遏行云，寂寂画梁尘暗起。", 
      "玉斝满斟情未已，促坐王孙公子醉。", 
      "春风筵上贯珠匀，艳色韶颜娇旖旎。"
    ], 
    "author": "魏承班", 
    "title": "玉楼春·轻敛翠蛾呈皓齿"
  }, 
  {
    "rhythmic": "诉衷情", 
    "notes": [
      "1.层城--古代传说昆仑山有层城九重，为大帝所居。这里比喻相隔遥远。"
    ], 
    "paragraphs": [
      "高歌宴罢月初盈，诗情引恨情。", 
      "烟露冷，水流轻，思想梦难成。", 
      "罗帐袅香平，恨频生。", 
      "思君无计睡还醒，隔层城。"
    ], 
    "author": "魏承班", 
    "title": "诉衷情·高歌宴罢月初盈"
  }, 
  {
    "rhythmic": "诉衷情", 
    "notes": [
      "1.锦绣开--这里指锦绣帘开。", 
      "2.语檀偎--亲昵而语。檀：即檀口，浅红的嘴唇。"
    ], 
    "paragraphs": [
      "春深花簇小楼台，风飘锦绣开。", 
      "新睡觉，步香阶，山枕印红腮。", 
      "鬓乱坠金钗，语檀偎。", 
      "临行执手重重嘱，几千回。"
    ], 
    "author": "魏承班", 
    "title": "诉衷情·春深花簇小楼台"
  }, 
  {
    "rhythmic": "诉衷情", 
    "notes": [
      "1.筠簟--竹席。"
    ], 
    "paragraphs": [
      "银汉云晴玉漏长，蛩声悄画堂。", 
      "筠簟冷，碧窗凉，红蜡泪飘香。", 
      "皓月泻寒光，割人肠。", 
      "那堪独自步池塘，对鸳鸯。"
    ], 
    "author": "魏承班", 
    "title": "诉衷情·银汉云晴玉漏长"
  }, 
  {
    "rhythmic": "诉衷情", 
    "notes": [
      "1.金风--秋风。", 
      "2.何赊--何多。", 
      "3.吴娃--吴地美女 。"
    ], 
    "paragraphs": [
      "金风轻透碧窗纱，银釭焰影斜。", 
      "倚枕卧，恨何赊，山掩小屏霞。", 
      "云雨别吴娃，想容华。", 
      "梦成几度绕天涯，到君家。"
    ], 
    "author": "魏承班", 
    "title": "诉衷情·金风轻透碧窗纱"
  }, 
  {
    "rhythmic": "诉衷情", 
    "notes": [
      "1.脸红绡--脸色红润如薄绸。", 
      "2.星靥--脸上的酒窝。", 
      "3.玉珰---玉耳珰。"
    ], 
    "paragraphs": [
      "春情满眼脸红绡，娇妒索人饶。", 
      "星靥小，玉珰摇，几共醉春朝。", 
      "别后忆纤腰，梦魂劳。", 
      "如今风叶又萧萧，恨迢迢。"
    ], 
    "author": "魏承班", 
    "title": "诉衷情·春情满眼脸红绡"
  }, 
  {
    "rhythmic": "生查子", 
    "notes": [
      "1.薰风--和风，初夏时的东南风。", 
      "2.黄金缕--衣上饰物。"
    ], 
    "paragraphs": [
      "烟雨晚晴天，零落花无语。", 
      "难话此时心，梁燕双来去。", 
      "琴韵对薰风，有恨和情抚。", 
      "肠断断弦频，泪滴黄金缕。"
    ], 
    "author": "魏承班", 
    "title": "生查子·烟雨晚晴天"
  }, 
  {
    "rhythmic": "生查子", 
    "notes": [], 
    "paragraphs": [
      "寂寞画堂空，深夜垂罗幕。", 
      "灯暗锦屏欹，月冷珠帘薄。", 
      "愁恨梦难成，何处贪欢乐。", 
      "看看又春来，还是长萧索。"
    ], 
    "author": "魏承班", 
    "title": "生查子·寂寞画堂空"
  }, 
  {
    "rhythmic": "黄钟乐", 
    "notes": [
      "1.浑似--全似。", 
      "2.论心--谈心。", 
      "3.锦江 --四川成都市南河，源自灌县岷江 。"
    ], 
    "paragraphs": [
      "池塘烟暖草萋萋。", 
      "惆怅闲宵，含恨愁坐，思堪迷。", 
      "遥想玉人情事远，音容浑似隔桃溪。", 
      "偏记同欢秋月低，帘外论心，花畔和醉，暗相携。", 
      "何事春来君不见，梦魂长在锦江西。"
    ], 
    "author": "魏承班", 
    "title": "黄钟乐·池塘烟暖草萋萋"
  }, 
  {
    "rhythmic": "渔歌子", 
    "notes": [
      "1.蛟绡--鲛绡：即鲛绡，相传为鲛人所织的绡。雾縠：如薄雾的轻纱。香雪：形容人的肌肤美白。", 
      "2.容易别--草草别。"
    ], 
    "paragraphs": [
      "柳如眉，云似发。", 
      "姣绡雾縠笼香雪。", 
      "梦魂惊，钟漏歇，窗外晓莺残月。", 
      "几多情，无处说，落花飞絮清明节。", 
      "少年郎，容易别，一去音书断绝。"
    ], 
    "author": "魏承班", 
    "title": "渔歌子·柳如眉"
  }, 
  {
    "rhythmic": "临江仙", 
    "notes": [
      "1.翠华--咏蜀国灭亡事。翠华：指蜀后主的仪仗。"
    ], 
    "paragraphs": [
      "金锁重门荒苑静，绮窗愁对秋空。", 
      "翠华一去寂无踪，玉楼歌吹，声断已随风。", 
      "烟月不知人事改，夜阑还照深宫。", 
      "藕花相向野塘中，暗伤亡国，清露泣香红。"
    ], 
    "author": "鹿虔扆", 
    "title": "临江仙·金锁重门荒苑静"
  }, 
  {
    "rhythmic": "临江仙", 
    "notes": [
      "1.无赖--无奈。", 
      "2.约砌--沿着台阶。", 
      "3.莲凋--莲凋月惨：如莲花凋谢，如月色惨淡，形容仪容。仪形：容仪形体。"
    ], 
    "paragraphs": [
      "无赖晓莺惊梦断，起来残醉初醒。", 
      "映窗丝柳袅烟青，翠帘慵卷，约砌杏花零。", 
      "一自玉郎游冶去，莲凋月惨仪形。", 
      "暮天微雨洒闲庭，手挼裙带，无语倚云屏。"
    ], 
    "author": "鹿虔扆", 
    "title": "临江仙·无赖晓莺惊梦断"
  }, 
  {
    "rhythmic": "女冠子", 
    "notes": [
      "1.凤楼--凤楼：妇女居处。此处指女道士居处。琪树：树名。垂条如柳，结子如碧珠。", 
      "2.信莫寻--料想无法寻找。", 
      "3.迥--远。"
    ], 
    "paragraphs": [
      "凤楼琪树，惆怅刘郎一去，正春深。", 
      "洞里愁空结，人间信莫寻。", 
      "竹疏斋殿迥，松密醮坛陰。", 
      "倚云低首望，可知心。"
    ], 
    "author": "鹿虔扆", 
    "title": "女冠子·凤楼琪树"
  }, 
  {
    "rhythmic": "女冠子", 
    "notes": [
      "1.步虚坛--道士诵经坛。", 
      "2.绛节霓旌--这里指坛上招神的彩旗。", 
      "3.蟾影--月光。", 
      "4.霜简--此处指道士招神的符。", 
      "5.羽衣--道士服饰。"
    ], 
    "paragraphs": [
      "步虚坛上，绛节霓旌相向，引真仙。", 
      "玉佩摇蟾影，金炉袅麝烟。", 
      "露浓霜简湿，风紧羽衣偏。", 
      "欲留难得住，却归天。"
    ], 
    "author": "鹿虔扆", 
    "title": "女冠子·步虚坛上"
  }, 
  {
    "rhythmic": "思越人", 
    "notes": [
      "1.双带--绣窠：此处指双带上的彩绣花团 。锦荐：锦席。盘锦荐：曲折置于于锦席上。", 
      "2.拥鬟--黑色的鬟发。"
    ], 
    "paragraphs": [
      "翠屏欹，银烛背，漏残清夜迢迢。", 
      "双带绣窠盘锦荐，泪浸花暗香消。", 
      "珊瑚枕腻鸦鬟乱，玉纤慵整云散。", 
      "若是适来新梦见，离肠怎不千断。"
    ], 
    "author": "鹿虔扆", 
    "title": "思越人·翠屏欹"
  }, 
  {
    "rhythmic": "虞美人", 
    "notes": [], 
    "paragraphs": [
      "卷荷香淡浮烟渚，绿嫩擎新雨。", 
      "绣窗疏透晓风情，象床珍簟冷光轻，水纹平。", 
      "九疑黛色屏斜掩，枕上眉心敛。", 
      "不堪相望病将成，钿昏檀粉泪纵横，不胜情。[注释]", 
      "1.水纹--席上的纹。", 
      "2.九疑--九嶷，山名。此处指屏上所画。"
    ], 
    "author": "鹿虔扆", 
    "title": "虞美人·卷荷香淡浮烟渚"
  }, 
  {
    "rhythmic": "虞美人", 
    "notes": [
      "1.粉融--形容美人脸如莲花绽开。", 
      "2.脸动--双波：眼波。慢：漫，随便。", 
      "3.小鱼衔玉--指鱼形玉制钗饰。", 
      "4.偷期--暗自约会。"
    ], 
    "paragraphs": [
      "粉融红腻莲房绽，脸动双波慢。", 
      "小鱼衔玉鬓钗横，石榴裙染象纱轻，转娉婷。", 
      "偷期锦浪荷深处，一梦云兼雨。", 
      "臂留檀印齿痕香，深秋不寐漏初长，尽思量。"
    ], 
    "author": "阎选", 
    "title": "虞美人·粉融红腻莲房绽"
  }, 
  {
    "rhythmic": "虞美人", 
    "notes": [
      "1.楚腰--楚腰：细腰。蛴领：洁白的颈。香玉：形容肌肤柔美。", 
      "2.月蛾星眼--眉弯如月，眼亮如星。"
    ], 
    "paragraphs": [
      "楚腰蛴领团香玉，鬓叠深深绿。", 
      "月蛾星眼笑微嚬，柳妖桃艳不胜春，晚妆匀。", 
      "水纹簟青纱帐，雾罩秋波上。", 
      "一枝娇卧醉芙蓉，袅宵不得与君同，恨忡忡。"
    ], 
    "author": "阎选", 
    "title": "虞美人·楚腰蛴领团香玉"
  }, 
  {
    "rhythmic": "临江仙", 
    "notes": [
      "1.逗--逗留。", 
      "2.物华--自然景色。", 
      "3.不逢--用宋玉《高唐赋》序中楚襄王梦神女事。", 
      "4.珠缀--露珠连缀。"
    ], 
    "paragraphs": [
      "雨停荷芰逗浓香，岸边蝉噪垂杨。", 
      "物华空有旧池塘，不逢仙子，何处梦襄王。", 
      "珍簟对欹鸳枕冷，此来尘暗凄凉。", 
      "欲凭危槛恨偏长，藕花珠缀，犹似汗凝妆。"
    ], 
    "author": "阎选", 
    "title": "临江仙·雨停荷芰逗浓香"
  }, 
  {
    "rhythmic": "临江仙", 
    "notes": [
      "1.十二高峰--指巫山十二峰。", 
      "2.宝衣--用宋玉《高唐赋》序中巫山神女旦为朝云，暮为行雨”事。", 
      "3.楚王--用楚襄王梦神女事。"
    ], 
    "paragraphs": [
      "十二高峰天外寒，竹梢轻拂仙坛。", 
      "宝衣行雨在云端，画帘深殿，香雾冷风残。", 
      "欲问楚王何处去？翠屏犹掩金鸾。", 
      "猿啼明月照空滩，孤舟行客，惊梦亦艰难。"
    ], 
    "author": "阎选", 
    "title": "临江仙·十二高峰天外寒"
  }, 
  {
    "rhythmic": "浣溪沙", 
    "notes": [
      "1.刘阮--指刘晨、阮肇采药遇仙女事。信非：诚非。", 
      "2.东邻--代指美女 。典出司马相如《美人赋》：臣之东邻，有一女子”。"
    ], 
    "paragraphs": [
      "寂寞流苏冷绣茵，倚屏山枕惹香尘，小庭花露泣浓香。", 
      "刘阮信非仙洞客，嫦娥终是月中人，此生无路访东邻。"
    ], 
    "author": "阎选", 
    "title": "浣溪沙·寂寞流苏冷绣茵"
  }, 
  {
    "rhythmic": "八拍蛮", 
    "notes": [
      "1.行行坐坐--行坐不安。"
    ], 
    "paragraphs": [
      "云锁嫩黄烟柳细，风吹红蒂雪梅残。", 
      "光景不胜闺阁恨，行行坐坐黛眉攒。"
    ], 
    "author": "阎选", 
    "title": "八拍蛮·云锁嫩黄烟柳细"
  }, 
  {
    "rhythmic": "八拍蛮", 
    "notes": [
      "1.缘底事--缘何事。", 
      "2.推道--推说。"
    ], 
    "paragraphs": [
      "愁锁黛眉烟易惨，泪飘红脸粉难匀。", 
      "憔悴不知缘底事，遇人推道不宜春。"
    ], 
    "author": "阎选", 
    "title": "八拍蛮·愁锁黛眉烟易惨"
  }, 
  {
    "rhythmic": "河传", 
    "notes": [
      "1.妖姬--妖艳的女子。", 
      "2.双玉--双泪。"
    ], 
    "paragraphs": [
      "秋雨，秋雨，无昼无夜，滴滴霏霏。", 
      "暗灯凉簟怨分离，妖姬，不胜悲。", 
      "西风稍急喧窗竹，停又续，腻脸悬双玉。", 
      "几回邀约雁来时，违期，雁归，人不归。"
    ], 
    "author": "阎选", 
    "title": "河传·秋雨"
  }, 
  {
    "rhythmic": "临江仙", 
    "notes": [
      "1.一番--一度。", 
      "2.萧娘--女子的泛称。"
    ], 
    "paragraphs": [
      "一番荷芰生池沼，槛前风送馨香。", 
      "昔年于此伴萧娘，相偎伫立，牵惹叙衷肠。", 
      "时逞笑容无限态，还如菡萏争芳。", 
      "别来虚遣思悠飏，慵窥往事，金锁小兰房。"
    ], 
    "author": "尹鹗 六首", 
    "title": "临江仙·一番荷芰生池沼"
  }, 
  {
    "rhythmic": "临江仙", 
    "notes": [
      "1.等闲--无端。", 
      "2.逡巡--逡巡：顷刻，不一会。觉后：醒来后。", 
      "3.特地--特别。"
    ], 
    "paragraphs": [
      "深秋寒夜银河静，月明深院中庭。", 
      "西窗幽梦等闲成，逡巡觉后，特地恨难平。", 
      "红烛半消残焰短，依稀暗背银屏。", 
      "枕前何事最伤情，梧桐叶上，点点露珠零。"
    ], 
    "author": "尹鹗 六首", 
    "title": "临江仙·深秋寒夜银河静"
  }, 
  {
    "rhythmic": "满宫花", 
    "notes": [
      "1.帝子--此处指蜀宫妃子。", 
      "2.三岛--仙境，即三神山。"
    ], 
    "paragraphs": [
      "月沉沉，人悄悄，一炷后庭香袅。", 
      "风流帝子不归来，满地禁花慵扫。", 
      "离恨多，相见少，何处醉迷三岛。", 
      "漏清宫树子规啼，愁锁碧窗春晓。"
    ], 
    "author": "尹鹗 六首", 
    "title": "满宫花·月沉沉"
  }, 
  {
    "rhythmic": "杏园芳", 
    "notes": [
      "1.娉婷--姿态美好。", 
      "2.终朝--终日。", 
      "3.隔层城--隔仙境，比喻难相见。"
    ], 
    "paragraphs": [
      "严妆嫩脸花明，教人见了关情。", 
      "含羞举步越罗轻，称娉婷。", 
      "终朝咫尺窥香阁，迢遥似隔层城。", 
      "何时休遣梦相萦，入云屏。"
    ], 
    "author": "尹鹗 六首", 
    "title": "杏园芳·严妆嫩脸花明"
  }, 
  {
    "rhythmic": "醉公子", 
    "notes": [], 
    "paragraphs": [
      "暮烟笼藓砌，戟门犹未闭。", 
      "尽日醉寻春，归来月满身。", 
      "离鞍偎绣袂，坠巾花乱缀。", 
      "何处恼佳人，檀痕衣上新。[注释]", 
      "1.藓砌--有苔藓的台阶.", 
      "2.戟门--显贵家的门、门前立戟，故称。", 
      "3.绣袂--代指女子。", 
      "4.檀痕--唇红的痕迹。"
    ], 
    "author": "尹鹗 六首", 
    "title": "醉公子·暮烟笼藓砌"
  }, 
  {
    "rhythmic": "菩萨蛮", 
    "notes": [
      "1.荒唐--行为放荡。"
    ], 
    "paragraphs": [
      "陇云暗合秋天白，俯窗独坐窥烟陌。", 
      "楼际角重吹，黄昏方醉归。", 
      "荒唐难共语，明日还应去。", 
      "上马出门时，金鞭莫与伊。"
    ], 
    "author": "尹鹗 六首", 
    "title": "菩萨蛮·陇云暗合秋天白"
  }, 
  {
    "rhythmic": "浣溪沙", 
    "notes": [], 
    "paragraphs": [
      "春暮黄莺下砌前，水晶帘影露珠悬，绮霞低映晚晴天。", 
      "弱柳万条垂翠带，残红落地碎香钿，蕙风飘荡散轻烟。"
    ], 
    "author": "毛熙震", 
    "title": "浣溪沙·春暮黄莺下砌前"
  }, 
  {
    "rhythmic": "浣溪沙", 
    "notes": [
      "1.十二晚峰--巫山十二峰。"
    ], 
    "paragraphs": [
      "花榭香红烟景迷，满庭芳草绿萋萋，金铺闲掩绣帘低。", 
      "紫燕一双娇语碎，翠屏十二晚峰齐，梦魂消散醉空闺。"
    ], 
    "author": "毛熙震", 
    "title": "浣溪沙·花榭香红烟景迷"
  }, 
  {
    "rhythmic": "浣溪沙", 
    "notes": [
      "1.急--紧。"
    ], 
    "paragraphs": [
      "晚起红房醉欲消，绿鬟云散袅金翘，雪香花语不胜娇。", 
      "好是向人柔弱处，玉纤时急绣裙腰，春心牵惹转无聊。"
    ], 
    "author": "毛熙震", 
    "title": "浣溪沙·晚起红房醉欲消"
  }, 
  {
    "rhythmic": "浣溪沙", 
    "notes": [
      "1.抹酥胸--即抹胸，胸间小衣。"
    ], 
    "paragraphs": [
      "一只横钗坠髻丛，静眠珍簟起来慵，绣罗红嫩抹酥胸。", 
      "羞敛细蛾魂暗断，困迷无语思犹浓，小屏香霭碧山重。"
    ], 
    "author": "毛熙震", 
    "title": "浣溪沙·一只横钗坠髻丛"
  }, 
  {
    "rhythmic": "浣溪沙", 
    "notes": [
      "1.满身裛--裛：熏染。",
      "2.瑞龙香--龙脑香。", 
      "3.艳梅妆--即梅花妆。参见卷第四牛峤《酒泉子》注2。", 
      "4.婉约--娇羞的样子。"
    ], 
    "paragraphs": [
      "云薄罗裙绶带长，满身新裛瑞龙香，翠钿斜映艳梅妆。", 
      "佯不觑人空婉约，笑和娇语太猖狂，忍教牵恨暗形相。"
    ], 
    "author": "毛熙震", 
    "title": "浣溪沙·云薄罗裙绶带长"
  }, 
  {
    "rhythmic": "浣溪沙", 
    "notes": [
      "1.捧心--双手抱着胸口。用西施捧心典故。", 
      "2.乖--背离。"
    ], 
    "paragraphs": [
      "碧玉冠轻袅燕钗，捧心无语步香阶，缓移弓底绣罗鞋。", 
      "暗想欢娱何计好，岂堪期约有时乖，日高深院正忘怀。"
    ], 
    "author": "毛熙震", 
    "title": "浣溪沙·碧玉冠轻袅燕钗"
  }, 
  {
    "rhythmic": "浣溪沙", 
    "notes": [
      "1.绣茵--绣褥。", 
      "2.象梳--象牙梳。"
    ], 
    "paragraphs": [
      "半醉凝情卧绣茵，睡容无力卸罗裙，玉笼鹦鹉厌听闻。", 
      "慵整落钗金翡翠，象梳欹鬓月生云，锦屏销幌麝烟熏。"
    ], 
    "author": "毛熙震", 
    "title": "浣溪沙·半醉凝情卧绣茵"
  }, 
  {
    "rhythmic": "临江仙", 
    "notes": [
      "1.南齐--南齐天子：南齐废帝东昏侯。宠 婵娟：贪恋女色。", 
      "2.潘妃--东昏侯妃子。", 
      "3.椒房兰洞--此代指奢华的居处。", 
      "4.步金莲--《南齐书》载：东昏侯凿地为金莲花，使潘妃行其上，曰：“此步步生莲华也”。", 
      "5.妖君倾国--媚惑国君，使国家倾覆。"
    ], 
    "paragraphs": [
      "南齐天子宠婵娟，六宫罗绮三千。", 
      "潘妃娇艳独芳妍，椒房兰洞，云雨降神仙。", 
      "纵态迷欢心不足，风流可惜当年。", 
      "纤腰婉约步金莲，妖君倾国，犹自至今传。"
    ], 
    "author": "毛熙震", 
    "title": "临江仙·南齐天子宠婵娟"
  }, 
  {
    "rhythmic": "临江仙", 
    "notes": [], 
    "paragraphs": [
      "幽闺欲曙闻莺啭，红窗月影微明。", 
      "好风频谢落花声，隔帷残烛，犹照绮屏筝。", 
      "绣被锦茵眠玉暖，炷香斜袅烟轻。", 
      "淡蛾羞敛不胜情，暗思闲梦，何处逐云行。[注释]", 
      "1.眠玉--指美人睡态。"
    ], 
    "author": "毛熙震", 
    "title": "临江仙·幽闺欲曙闻莺啭"
  }, 
  {
    "rhythmic": "更漏子", 
    "notes": [
      "1.玉钩--弯月。"
    ], 
    "paragraphs": [
      "秋色清，河影淡，深户烛寒光暗。", 
      "绡幌碧，锦衾红，博山香炷融。", 
      "更漏咽，蛩鸣切，满院霜华如雪。", 
      "新月上，薄云收，映帘悬玉钩。"
    ], 
    "author": "毛熙震", 
    "title": "更漏子·秋色清"
  }, 
  {
    "rhythmic": "更漏子", 
    "notes": [
      "1.初永--初长。天初转长。", 
      "2.窃香--指男女偷情 。用晋贾充之女以奇香私赠韩寿事。"
    ], 
    "paragraphs": [
      "烟月寒，秋夜静，漏转金壶初永。", 
      "罗幕下，绣屏空，灯花结碎红。", 
      "人悄悄，愁无了，思梦不成难晓。", 
      "长忆得，与郎期，窃香私语时。"
    ], 
    "author": "毛熙震", 
    "title": "更漏子·烟月寒"
  }, 
  {
    "rhythmic": "女冠子", 
    "notes": [
      "1.迟日--春日。", 
      "2.玉叶--女冠头上所属物。", 
      "3.霓袖--彩袖。", 
      "4.吹箫侣--用弄玉和萧史事。"
    ], 
    "paragraphs": [
      "碧桃红杏，迟日媚笼光影，彩霞深。", 
      "香暖熏莺语，风清引鹤音。", 
      "翠鬟冠玉叶，霓袖捧瑶琴。", 
      "应共吹箫侣，暗相寻。"
    ], 
    "author": "毛熙震", 
    "title": "女冠子·碧桃红杏"
  }, 
  {
    "rhythmic": "女冠子", 
    "notes": [
      "1.修娥--修娥：长眉。慢脸：美丽的脸。慢：通曼”。", 
      "2.檀心--红唇。", 
      "3.小山妆--发髻高耸如小山。"
    ], 
    "paragraphs": [
      "修蛾慢脸，不语檀心一点，小山妆。", 
      "蝉鬓低含绿，罗衣淡拂黄。", 
      "闷来深院里，闲步落花傍。", 
      "纤手轻轻整，玉炉香。"
    ], 
    "author": "毛熙震", 
    "title": "女冠子·修蛾慢脸"
  }, 
  {
    "rhythmic": "清平乐", 
    "notes": [], 
    "paragraphs": [
      "春光欲暮，寂寞闲庭户。", 
      "粉蝶双双穿槛舞，帘卷晚天疏雨。", 
      "含愁独倚闺帷，玉炉烟断香微。", 
      "正是销魂时节，东风满树花飞。"
    ], 
    "author": "毛熙震", 
    "title": "清平乐·春光欲暮"
  }, 
  {
    "rhythmic": "南歌子", 
    "notes": [
      "1.腻香--腻香红玉：香润红腻的肌肤。茜罗：绛色丝罗。"
    ], 
    "paragraphs": [
      "远山愁黛眉，横波慢脸明，腻香红玉茜罗轻。", 
      "深院晚堂人静，理银筝。", 
      "鬓动行云影，裙遮点屐声，娇羞爱问曲中名。", 
      "杨柳杏花时节，几多情？"
    ], 
    "author": "毛熙震", 
    "title": "南歌子·远山愁黛眉"
  }, 
  {
    "rhythmic": "南歌子", 
    "notes": [
      "1.为云女--用宋玉《高唐赋》序中巫山神女事。比喻所思美女 。", 
      "2.傅粉郎--魏何晏面白，魏明帝怀疑他傅粉。此处指情郎。", 
      "3.髻慢--发髻乱。"
    ], 
    "paragraphs": [
      "惹恨还添恨，牵肠即断肠。", 
      "凝情不语一枝芳，独映画帘闲立，绣衣香。", 
      "暗想为云女，应怜傅粉郎。", 
      "晚来轻步出闺房，髻慢钗横无力，纵猖狂。"
    ], 
    "author": "毛熙震", 
    "title": "南歌子·惹恨还添恨"
  },
{
    "rhythmic": "清平乐", 
    "notes": [
      "1.上陽--唐代宫殿名。在今河南洛陽。", 
      "2.新岁--清平：太平。同辇：同皇帝同车。", 
      "3.争那--怎奈。", 
      "4.黄金买赋--汉武帝陈皇后失宠 ，以黄金百斤请司马相如写赋，司马相如作《长门赋》，使武帝回心转意。", 
      "5.将上--进上。"
    ], 
    "paragraphs": [
      "上陽春晚，宫女愁蛾浅。", 
      "新岁清平思同辇，争那长安路远。", 
      "凤帐鸳被徒熏，寂寞花锁千门。", 
      "竞把黄金买赋，为妾将上明君。"
    ], 
    "author": "温庭筠", 
    "title": "清平乐·上陽春晚"
  }, 
  {
    "rhythmic": "清平乐", 
    "notes": [
      "1.恣--任意。", 
      "2.南浦--代指送别地。", 
      "3.愁杀--愁杀：愁煞。忧愁之极。年少：少年。"
    ], 
    "paragraphs": [
      "洛陽愁绝，杨柳花飘雪。", 
      "终日行人恣攀折，桥下流水呜咽。", 
      "上马争劝离觞，南浦莺声断肠。", 
      "愁杀平原年少，回首挥泪千行。"
    ], 
    "author": "温庭筠", 
    "title": "清平乐·洛陽愁绝"
  }, 
  {
    "rhythmic": "遐方怨", 
    "notes": [
      "1.潇湘--潇水和湘水。此泛指湖南湘江 流域。"
    ], 
    "paragraphs": [
      "凭绣槛，解罗帷。", 
      "未得君书，肠断，潇湘春雁飞。", 
      "不知征马几时归，海棠花谢也，雨霏霏。"
    ], 
    "author": "温庭筠", 
    "title": "遐方怨·凭绣槛"
  }, 
  {
    "rhythmic": "遐方怨", 
    "notes": [
      "1.坼--绽裂。", 
      "2.约鬟--环发为饰。"
    ], 
    "paragraphs": [
      "花半坼，雨初晴。", 
      "未卷珠帘，梦残，惆怅闻晓莺。", 
      "宿妆眉浅粉山横，约鬟鸾镜里，绣罗轻。"
    ], 
    "author": "温庭筠", 
    "title": "遐方怨·花半坼"
  }, 
  {
    "rhythmic": "诉衷情", 
    "notes": [
      "1.昼午--中午。", 
      "2.雨霏微--蒙蒙细雨。", 
      "3.金带枕--曹植《洛神赋》李善注：曹植求婚于甄后的玉缕金带枕。曹植睹物流泪。此用其典。", 
      "4.辽陽--县名。故址在今辽宁省辽陽县西北。此处泛指边塞。"
    ], 
    "paragraphs": [
      "莺语花舞春昼午，雨霏微。", 
      "金带枕，宫锦，凤凰帷。", 
      "柳弱蝶交飞，依依。", 
      "辽陽音信稀，梦中归。"
    ], 
    "author": "温庭筠", 
    "title": "诉衷情·莺语花舞春昼午"
  }, 
  {
    "rhythmic": "思帝乡", 
    "notes": [
      "1.卓--立。", 
      "2.战篦金凤--头饰。", 
      "2.阮郎--阮肇，东汉人，传说他和刘晨入天台山采药，因迷路遇到两位仙女，并喜结良缘，半年后返家，世间已过数百年。这里借指不归者。"
    ], 
    "paragraphs": [
      "花花，满枝红似霞。", 
      "罗袖画帘肠断，卓香车。", 
      "回面共人闲语，战篦金凤斜。", 
      "惟有阮郎春尽，不归家。"
    ], 
    "author": "温庭筠", 
    "title": "思帝乡·花花"
  }, 
  {
    "rhythmic": "梦江南", 
    "notes": [], 
    "paragraphs": [
      "千万恨，恨极在天涯。", 
      "山月不知心里事，水风空落眼前花，摇曳碧云斜。"
    ], 
    "author": "温庭筠", 
    "title": "梦江南·千万恨"
  }, 
  {
    "rhythmic": "梦江南", 
    "notes": [
      "1.白苹洲--洲渚名。代指分手的地方。"
    ], 
    "paragraphs": [
      "梳洗罢，独倚望江楼。", 
      "过尽千帆皆不是，斜晖脉脉水悠悠，肠断白苹洲。"
    ], 
    "author": "温庭筠", 
    "title": "梦江南·梳洗罢"
  }, 
  {
    "rhythmic": "河传", 
    "notes": [
      "1.个女--那个或那些女子。"
    ], 
    "paragraphs": [
      "江畔，相唤。", 
      "晓妆鲜，仙景个女采莲。", 
      "请君莫向那岸边，少年，好花新满船。", 
      "红袖摇曳逐风暖，垂玉腕，肠向柳丝断。", 
      "浦南归，浦北归，莫知，晚来人已稀。"
    ], 
    "author": "温庭筠", 
    "title": "河传·江畔"
  }, 
  {
    "rhythmic": "河传", 
    "notes": [
      "1.翠蛾--翠眉。", 
      "2.终朝--一整天。", 
      "3.若耶溪--溪名，传说西施曾在此浣沙，地址在今浙江 省绍兴市若耶山下。"
    ], 
    "paragraphs": [
      "湖上，闲望。", 
      "雨萧萧，烟浦花桥路遥。", 
      "谢娘翠蛾愁不消，终朝，梦魂迷晚潮。", 
      "荡子天涯归棹远，春已晚，莺语空肠断。", 
      "若耶溪，溪水西，柳堤，不闻郎马嘶。"
    ], 
    "author": "温庭筠", 
    "title": "河传·湖上"
  }, 
  {
    "rhythmic": "河传", 
    "notes": [
      "1.依违--反覆，迟疑不决。", 
      "2.仙客--代指所思之人。", 
      "3.引晴远--版本作引情远”。", 
      "4.小娘--指少女。"
    ], 
    "paragraphs": [
      "同伴，相唤。", 
      "杏花稀，梦里每愁依违。", 
      "仙客一去燕已飞，不归，泪痕空满衣。", 
      "天际云鸟引晴远，春已晚，烟霭渡南苑。", 
      "雪梅香，柳带长，小娘，转令人意伤。"
    ], 
    "author": "温庭筠", 
    "title": "河传·同伴"
  }, 
  {
    "rhythmic": "番女怨", 
    "notes": [
      "1.香雪--杏花。", 
      "2.钿蝉筝--饰以金蝉的筝。", 
      "3.金雀扇--画以金雀的扇。", 
      "4.画梁--彩绘的屋梁。此处指燕栖的地方。", 
      "5.雁门--关名。在今山西代县西北。此处泛指边塞。"
    ], 
    "paragraphs": [
      "万枝香雪开已遍，细雨双燕。", 
      "钿蝉筝，金雀扇，画梁相见。", 
      "雁门消息不归来，又飞回。"
    ], 
    "author": "温庭筠", 
    "title": "番女怨·万枝香雪开已遍"
  }, 
  {
    "rhythmic": "番女怨", 
    "notes": [
      "1.碛南沙上--沙漠。", 
      "2.玉连环--征人服饰物。", 
      "3.金镞箭--饰以金箭头的箭。常用为信物。"
    ], 
    "paragraphs": [
      "碛南沙上惊雁起，飞雪千里。", 
      "玉连环，金镞箭，年年征战。", 
      "画楼离恨锦屏空，杏花红。"
    ], 
    "author": "温庭筠", 
    "title": "番女怨·碛南沙上惊雁起"
  }, 
  {
    "rhythmic": "荷叶杯", 
    "notes": [
      "1.绿茎红艳--绿茎：荷茎。红艳：荷花。"
    ], 
    "paragraphs": [
      "一点露珠凝冷，波影。满池塘。", 
      "绿茎红艳两相乱，肠断。水风凉。"
    ], 
    "author": "温庭筠", 
    "title": "荷叶杯·一点露珠凝冷"
  }, 
  {
    "rhythmic": "荷叶杯", 
    "notes": [
      "1.镜水--镜湖水。在今浙江 省绍兴市内。", 
      "2.小娘--此处指采莲少女。"
    ], 
    "paragraphs": [
      "镜水夜来秋月，如雪。采莲时。", 
      "小娘红粉对寒浪，惆怅。正思惟。"
    ], 
    "author": "温庭筠", 
    "title": "荷叶杯·镜水夜来秋月"
  }, 
  {
    "rhythmic": "荷叶杯", 
    "notes": [
      "1.愁红--指花。"
    ], 
    "paragraphs": [
      "楚女欲归南浦，朝雨。湿愁红。", 
      "小船摇漾入花里，波起。隔西风。"
    ], 
    "author": "温庭筠", 
    "title": "荷叶杯·楚女欲归南浦"
  }, 
  {
    "rhythmic": "天仙子", 
    "notes": [
      "1.鹭鸶--白鹭。", 
      "2.水荭--水草。", 
      "3.刘郎--用刘晨与阮肇入天台山采药遇仙女事。参见卷第二温 庭筠《思帝乡》注。", 
      "4.十二晚峰--巫山十二峰。"
    ], 
    "paragraphs": [
      "晴野鹭鸶飞一只，水荭花发秋江碧。", 
      "刘郎此日别天仙，登绮席，泪珠滴，十二晚峰高历历。"
    ], 
    "author": "皇甫松", 
    "title": "天仙子·晴野鹭鸶飞一只"
  }, 
  {
    "rhythmic": "天仙子", 
    "notes": [
      "1.踯躅花--又名杜鹃花。", 
      "2.山觜--山入口处。", 
      "3.行人经岁--行人：这里指刘晨、阮肇。经岁：经年，相隔一年。", 
      "4.有以--有缘由。"
    ], 
    "paragraphs": [
      "踯躅花开红照水，鹧鸪飞绕青山觜。", 
      "行人经岁始归来，千万里，错相倚，懊恼天仙应有以。"
    ], 
    "author": "皇甫松", 
    "title": "天仙子·踯躅花开红照水"
  }, 
  {
    "rhythmic": "浪淘沙", 
    "notes": [
      "1.罾船--渔船。罾：渔人的网。", 
      "2.去年--去年旧浦的沙嘴今已变成江 心。"
    ], 
    "paragraphs": [
      "滩头细草接疏林，浪恶罾船半欲沉。", 
      "宿鹭眠鸥飞旧浦，去年沙嘴是江心。"
    ], 
    "author": "皇甫松", 
    "title": "浪淘沙·滩头细草接疏林"
  }, 
  {
    "rhythmic": "浪淘沙", 
    "notes": [
      "1.蛮歌--南方少数民族的歌。", 
      "2.鵁鶄--水鸟。"
    ], 
    "paragraphs": [
      "蛮歌豆蔻北人愁，蒲雨杉风野艇秋。", 
      "浪起鵁鶄眠不得，寒沙细细入江流。"
    ], 
    "author": "皇甫松", 
    "title": "浪淘沙·蛮歌豆蔻北人愁"
  }, 
  {
    "rhythmic": "杨柳枝", 
    "notes": [
      "1.翠微--淡青的山色。", 
      "2.玄宗侍女--玄宗侍女：唐玄宗命宫中女子数百人，为梨园弟子。", 
      "3.舞烟丝--舞姿如烟柳柔丝。", 
      "4.玉笛--唐玄宗曾亲把玉笛，吹《杨柳枝》调。更把：再把。"
    ], 
    "paragraphs": [
      "春入行宫映翠微，玄宗侍女舞烟丝。", 
      "如今柳向空城绿，玉笛何人更把吹。"
    ], 
    "author": "皇甫松", 
    "title": "杨柳枝·春入行宫映翠微"
  }, 
  {
    "rhythmic": "杨柳枝", 
    "notes": [
      "1.吴王宫殿--此处指吴王夫差所筑的宫殿。"
    ], 
    "paragraphs": [
      "烂漫春归水国时，吴王宫殿柳丝垂。", 
      "黄莺长叫空闺畔，西子无因更得知。"
    ], 
    "author": "皇甫松", 
    "title": "杨柳枝·烂漫春归水国时"
  }, 
  {
    "rhythmic": "摘得新", 
    "notes": [
      "1.卮--酒器。", 
      "2.锦筵--精美的酒席。"
    ], 
    "paragraphs": [
      "酌一卮，须教玉笛吹。", 
      "锦筵红蜡烛，莫来迟。", 
      "繁红一夜经风雨，是空枝。"
    ], 
    "author": "皇甫松", 
    "title": "摘得新·酌一卮"
  }, 
  {
    "rhythmic": "摘得新", 
    "notes": [
      "1.摘得新--摘得鲜花。", 
      "2.最关人--最牵动人情。", 
      "3.香茵--香褥。"
    ], 
    "paragraphs": [
      "摘得新，枝枝叶叶春。", 
      "管弦兼美酒，最关人。", 
      "平生都得几十度，展香茵。"
    ], 
    "author": "皇甫松", 
    "title": "摘得新·摘得新"
  }, 
  {
    "rhythmic": "梦江南", 
    "notes": [
      "1.兰烬--用兰膏燃的灯烛灭了。", 
      "2.梅熟日--初夏梅熟季节。俗称黄梅天”。"
    ], 
    "paragraphs": [
      "兰烬落，屏上暗红蕉。", 
      "闲梦江南梅熟日，夜船吹笛雨萧萧，人语驿边桥。"
    ], 
    "author": "皇甫松", 
    "title": "梦江南·兰烬落"
  }, 
  {
    "rhythmic": "梦江南", 
    "notes": [
      "1.秣陵--古金陵别名。故址在今江 苏省南京市。", 
      "2.双髻--少女的发型。此处代指少女。"
    ], 
    "paragraphs": [
      "楼上寝，残月下帘旌。", 
      "梦见秣陵惆怅事，桃花柳絮满江城，双髻坐吹笙。"
    ], 
    "author": "皇甫松", 
    "title": "梦江南·楼上寝"
  }, 
  {
    "rhythmic": "采莲子", 
    "notes": [
      "1.举棹--唱词时众人相和之声 。下文年少”等同此。", 
      "2.小姑--未嫁的少女。"
    ], 
    "paragraphs": [
      "菡萏香莲十顷陂（举棹），小姑贪戏采莲迟（年少）。", 
      "晚来弄水船头湿（举棹），更脱红裙裹鸭儿（年少）。"
    ], 
    "author": "皇甫松", 
    "title": "采莲子·菡萏香莲十顷陂"
  }, 
  {
    "rhythmic": "采莲子", 
    "notes": [
      "1.信船流--听任船随水而流。"
    ], 
    "paragraphs": [
      "船动湖光滟滟秋（举棹），贪看年少信船流（年少）。", 
      "无端隔水抛莲子（举棹），遥被人知半日羞（年少）。"
    ], 
    "author": "皇甫松", 
    "title": "采莲子·船动湖光滟滟秋"
  }, 
  {
    "rhythmic": "浣溪沙", 
    "notes": [
      "1.寒食--节令名。在农历清明前一日。", 
      "2.柳球--弯曲柳枝成球形。清明日妇女有带柳的风俗。", 
      "3.含颦--皱眉。"
    ], 
    "paragraphs": [
      "清晓妆成寒食天，柳球斜袅间花钿，卷帘直出画堂前。", 
      "指点牡丹初绽朵，日高犹自凭朱栏，含颦不语恨春残。"
    ], 
    "author": "韦庄", 
    "title": "浣溪沙·清晓妆成寒食天"
  }, 
  {
    "rhythmic": "浣溪沙", 
    "notes": [
      "1.慵--倦怠。", 
      "2.心忪--惶恐。", 
      "3.不极--不尽。"
    ], 
    "paragraphs": [
      "欲上秋千四体慵，拟教人送又心忪。画堂帘幕月明风。", 
      "此夜有情谁不极，隔墙梨雪又玲珑，玉容憔悴惹微红。"
    ], 
    "author": "韦庄", 
    "title": "浣溪沙·欲上秋千四体慵"
  }, 
  {
    "rhythmic": "浣溪沙", 
    "notes": [
      "1.簇--聚。"
    ], 
    "paragraphs": [
      "惆怅梦余山月斜，孤灯照壁背窗纱，小楼高阁谢娘家。", 
      "暗想玉容何所似，一枝春雪冻梅花，满身香雾簇朝霞。"
    ], 
    "author": "韦庄", 
    "title": "浣溪沙·惆怅梦余山月斜"
  }, 
  {
    "rhythmic": "浣溪沙", 
    "notes": [
      "1.白铜堤--堤名。在今湖北襄樊。", 
      "2.弄珠--戏珠。", 
      "3.骢马--青白杂色马。", 
      "4.兰麝--兰草和麝香两种香料。这里指香气。"
    ], 
    "paragraphs": [
      "绿树藏莺莺玉啼，柳丝斜拂白铜堤，弄珠江上草萋萋。", 
      "日暮饮归何处客，绣鞍骢马一声嘶，满身兰麝醉如泥。"
    ], 
    "author": "韦庄", 
    "title": "浣溪沙·绿树藏莺莺玉啼"
  }, 
  {
    "rhythmic": "浣溪沙", 
    "notes": [
      "1.旧书--以往的来信。"
    ], 
    "paragraphs": [
      "夜夜相思更漏残，伤心明月凭栏干，想君思我锦衾寒。", 
      "咫尺画堂深似海，忆来唯把旧书看，几时携手入长安。"
    ], 
    "author": "韦庄", 
    "title": "浣溪沙·夜夜相思更漏残"
  }, 
  {
    "rhythmic": "菩萨蛮", 
    "notes": [
      "1.金翠羽--琵琶上嵌金点翠的装饰。", 
      "2.弦上--形容琵琶弹奏声如黄莺语。"
    ], 
    "paragraphs": [
      "红楼别夜堪惆怅，香灯半卷流苏帐。", 
      "残月出门时，美人和泪辞。", 
      "琵琶金翠羽，弦上黄莺语。", 
      "劝我早归家，绿窗人似花。"
    ], 
    "author": "韦庄", 
    "title": "菩萨蛮·红楼别夜堪惆怅"
  }, 
  {
    "rhythmic": "菩萨蛮", 
    "notes": [
      "1.只合--只应，只当。", 
      "2.垆边--暗用汉代卓文君当垆卖酒事。垆：酒店安放酒坛的土台子。", 
      "垆边人：代指美女 。", 
      "3.须--应。"
    ], 
    "paragraphs": [
      "人人尽说江南好，游人只合江南老。", 
      "春水碧于天，画船听雨眠。", 
      "垆边人似月，皓腕凝双雪。", 
      "未老莫还乡，还乡须断肠。"
    ], 
    "author": "韦庄", 
    "title": "菩萨蛮·人人尽说江南好"
  }, 
  {
    "rhythmic": "菩萨蛮", 
    "notes": [
      "1.却忆--回忆。", 
      "2.金屈曲--屏风上可折叠的环钮、搭扣。", 
      "3.花丛--美人聚集处，比喻歌楼。", 
      "4.此度--此度：这次。花枝：代指美女 。"
    ], 
    "paragraphs": [
      "如今却忆江南乐，当时年少春衫薄。", 
      "骑马倚斜桥，满楼红袖招。", 
      "翠屏金屈曲，醉入花丛宿。", 
      "此度见花枝，白头誓不归。"
    ], 
    "author": "韦庄", 
    "title": "菩萨蛮·如今却忆江南乐"
  }, 
  {
    "rhythmic": "菩萨蛮", 
    "notes": [
      "1.春漏短--春夜短。", 
      "2.呵呵--笑声。此处指强作欢笑。"
    ], 
    "paragraphs": [
      "劝君今夜须沉醉，樽前莫话明朝事。", 
      "珍重主人心，酒深情亦深。", 
      "须愁春漏短，莫诉金杯满。", 
      "遇酒且呵呵，人生能几何。"
    ], 
    "author": "韦庄", 
    "title": "菩萨蛮·劝君今夜须沉醉"
  }, 
  {
    "rhythmic": "菩萨蛮", 
    "notes": [
      "1.洛陽才子--本指西汉洛陽人贾谊，此处作者自称。", 
      "2.魏王堤--在洛陽。为唐代都城名胜。"
    ], 
    "paragraphs": [
      "洛陽城里春光好，洛陽才子他乡老。", 
      "柳暗魏王堤，此时心转迷。", 
      "桃花春水绿，水上鸳鸯浴。", 
      "凝恨对残晖，忆君君不知。"
    ], 
    "author": "韦庄", 
    "title": "菩萨蛮·洛陽城里春光好"
  }, 
  {
    "rhythmic": "归国遥", 
    "notes": [
      "1.何许--多少。"
    ], 
    "paragraphs": [
      "春欲暮，满地落花红带雨。", 
      "惆怅玉笼鹦鹉，单栖无伴侣。", 
      "南望去程何许，问花花不语。", 
      "早晚得同归去，恨无双翠羽。"
    ], 
    "author": "韦庄", 
    "title": "归国遥·春欲暮"
  }, 
  {
    "rhythmic": "归国遥", 
    "notes": [
      "1.金翡翠--金色翡翠鸟。", 
      "2.罨画--杂色的彩画。此处形容春水如画。"
    ], 
    "paragraphs": [
      "金翡翠，为我南飞传我意。", 
      "罨画桥边春水，几年花下醉。", 
      "别后只知相愧，泪珠难远寄。", 
      "罗幕绣帷鸳被，旧欢如梦里。"
    ], 
    "author": "韦庄", 
    "title": "归国遥·金翡翠"
  }, 
  {
    "rhythmic": "归国遥", 
    "notes": [
      "1.云雨--用宋玉《高唐赋》序中楚襄王梦与巫山神女相会的事。后代称男女遇合的事。", 
      "2.博山--博山炉。古香炉名，表面雕刻有重叠山形的装饰。此处代指香炉。"
    ], 
    "paragraphs": [
      "春欲晚，戏蝶游蜂花烂漫。", 
      "日落谢家池馆，柳丝金缕断。", 
      "睡觉绿鬟风乱，画屏云雨散。", 
      "闲倚博山长叹，泪流沾皓腕。"
    ], 
    "author": "韦庄", 
    "title": "归国遥·春欲晚"
  }, 
  {
    "rhythmic": "应天长", 
    "notes": [
      "1.金凤舞--帘上画金凤，风吹而舞。", 
      "2.碧天云--比喻远行人行踪不定。"
    ], 
    "paragraphs": [
      "绿槐陰里黄莺语，深院无人春昼午。", 
      "画帘垂，金凤舞，寂寞绣屏香一炷。", 
      "碧天云，无定处，空有梦魂来去。", 
      "夜夜绿窗风雨，断肠君信否。"
    ], 
    "author": "韦庄", 
    "title": "应天长·绿槐陰里黄莺语"
  }, 
  {
    "rhythmic": "应天长", 
    "notes": [
      "1.黦--污迹。此处指泪痕。"
    ], 
    "paragraphs": [
      "别来半岁音书绝，一寸离肠千万结。", 
      "难相见，易相别，又是玉楼花似雪。", 
      "暗相思，无处说，惆怅夜来烟月。", 
      "想得此时情切，泪沾红袖黦。"
    ], 
    "author": "韦庄", 
    "title": "应天长·别来半岁音书绝"
  }, 
  {
    "rhythmic": "荷叶杯", 
    "notes": [
      "1.倾国--指容貌绝美。", 
      "2.思惟--思量。", 
      "3.房栊--窗户。"
    ], 
    "paragraphs": [
      "绝代佳人难得，倾国，花下见无期。", 
      "一双愁黛远山眉，不忍更思惟。", 
      "闲掩翠屏金凤，残梦，罗幕画堂空。", 
      "碧天无路信难通，惆怅旧房栊。"
    ], 
    "author": "韦庄", 
    "title": "荷叶杯·绝代佳人难得"
  }, 
  {
    "rhythmic": "荷叶杯", 
    "notes": [
      "1.相期--相约。", 
      "2.音尘--音讯、踪迹。"
    ], 
    "paragraphs": [
      "记得那年花下，深夜，初识谢娘时。", 
      "水堂西面画帘垂，携手暗相期。", 
      "惆怅晓莺残月，相别，从此隔音尘。", 
      "如今俱是异乡人，相见更无因。"
    ], 
    "author": "韦庄", 
    "title": "荷叶杯·记得那年花下"
  }, 
  {
    "rhythmic": "清平乐", 
    "notes": [
      "1.金额--金线装饰的帘额。", 
      "2.王孙--古代贵族子弟的通称。"
    ], 
    "paragraphs": [
      "春愁南陌，故国音书隔。", 
      "细雨霏霏梨花白，燕拂画帘金额。", 
      "尽日相望王孙，尘满衣上泪痕。", 
      "谁向桥边吹笛，驻马西望销魂。"
    ], 
    "author": "韦庄", 
    "title": "清平乐·春愁南陌"
  }, 
  {
    "rhythmic": "清平乐", 
    "notes": [
      "1.关山道--代指远人所行处。", 
      "2.结同心--同心结。用锦带打成连环回文结。表示男女相爱。"
    ], 
    "paragraphs": [
      "野花芳草，寂寞关山道。", 
      "柳吐金丝莺语早，惆怅香闺暗老。", 
      "罗带悔结同心，独凭朱栏思深。", 
      "梦觉半床斜月，小窗风触鸣琴。"
    ], 
    "author": "韦庄", 
    "title": "清平乐·野花芳草"
  }, 
  {
    "rhythmic": "清平乐", 
    "notes": [
      "1.窣地--拂地。"
    ], 
    "paragraphs": [
      "何处游女，蜀国多云雨。", 
      "云解有情花解语，窣地绣罗金缕。", 
      "妆成不整金钿，含羞待月秋千。", 
      "住在绿槐陰里，门临春水桥边。"
    ], 
    "author": "韦庄", 
    "title": "清平乐·何处游女"
  }, 
  {
    "rhythmic": "清平乐", 
    "notes": [
      "1.金扉--饰金的门。", 
      "2.香尘--香气遗落在尘土中。"
    ], 
    "paragraphs": [
      "莺啼残月，绣阁香灯灭。", 
      "门外马嘶郎欲别，正是落花时节。", 
      "妆成不画蛾眉，含愁独倚金扉。", 
      "云路香尘莫扫，扫即郎去归迟。"
    ], 
    "author": "韦庄", 
    "title": "清平乐·莺啼残月"
  }, 
  {
    "rhythmic": "望远行", 
    "notes": [], 
    "paragraphs": [
      "欲别无言倚画屏，含恨暗伤情。", 
      "谢家庭树锦鸡鸣，残月落边城。", 
      "人欲别，马频嘶，绿槐千里长堤。", 
      "出门芳草路萋萋，云雨别来易东西。", 
      "不忍别君后，却入旧香闺。"
    ], 
    "author": "韦庄", 
    "title": "望远行·欲别无言倚画屏"
  },
{
    "rhythmic": "江城子", 
    "notes": [
      "1.匀面了--画妆罢了。"
    ], 
    "paragraphs": [
      "碧栏干外小中庭，雨初晴，晓莺声。", 
      "飞絮落花，时节近清明。", 
      "睡起卷帘无一事，匀面了，没心情。"
    ], 
    "author": "张泌", 
    "title": "江城子·碧栏干外小中庭"
  }, 
  {
    "rhythmic": "江城子", 
    "notes": [
      "1.浣花溪--在成都市西。", 
      "2.金蝉--金制蜻蜓形状的头饰。", 
      "3.好是--最好是。", 
      "4.和笑--含笑。"
    ], 
    "paragraphs": [
      "浣花溪上见卿卿，脸波明，黛眉轻。", 
      "绿云高绾，金族小蜻蜓。", 
      "好是问他来得么？和笑道：莫多情。"
    ], 
    "author": "张泌", 
    "title": "江城子·浣花溪上见卿卿"
  }, 
  {
    "rhythmic": "河渎神", 
    "notes": [
      "1.轻纱--轻纱灯罩。", 
      "2.祈赛--祈服神祗。"
    ], 
    "paragraphs": [
      "古树噪寒鸦，满庭枫叶芦花。", 
      "昼灯当午隔轻纱，画阁珠帘影斜。", 
      "门外往来祈赛客，翩翩帆落天涯。", 
      "回首隔江烟火，渡头三两人家。"
    ], 
    "author": "张泌", 
    "title": "河渎神·古树噪寒鸦"
  }, 
  {
    "rhythmic": "蝴蝶儿", 
    "notes": [
      "1.阿娇 --汉武帝刘彻的姑母长公主之女。此处代指美人。", 
      "2.伊--指蝴蝶。"
    ], 
    "paragraphs": [
      "蝴蝶儿，晚春时，阿娇初着淡黄衣，倚窗学画伊。", 
      "还似花间见，双双对对飞。", 
      "无端和泪拭胭脂，惹教双翅垂。"
    ], 
    "author": "张泌", 
    "title": "蝴蝶儿·蝴蝶儿"
  }, 
  {
    "rhythmic": "虞美人", 
    "notes": [
      "1.麴尘--淡黄色。", 
      "2.桃叶--晋王献之爱妾名。此处指所怀念的人。", 
      "3.锦鳞红鬣--彩鳞红倾的角。此处代指书信。", 
      "4.任--负担、承受。"
    ], 
    "paragraphs": [
      "鸳鸯对浴银塘暖，水面蒲稍短。", 
      "垂杨低拂麴尘波，蛛丝结网露珠多，滴圆荷。", 
      "遥思桃叶吴江碧，便是天河隔。", 
      "锦鳞红鬣影沉沉，相思空有梦相寻，意难任。"
    ], 
    "author": "毛文锡", 
    "title": "虞美人·鸳鸯对浴银塘暖"
  }, 
  {
    "rhythmic": "虞美人", 
    "notes": [
      "1.添炷--添香炷。", 
      "2.沉烟--沉香木的烟。沉香木：可燃的香料。"
    ], 
    "paragraphs": [
      "宝檀金缕鸳鸯枕，绶带盘宫锦。", 
      "夕陽低映小窗明，南园绿树语莺莺，梦难成。", 
      "玉炉香暖频添炷，满地飘轻絮。", 
      "珠帘不卷度沉烟，庭前间立画秋千，艳陽天。"
    ], 
    "author": "毛文锡", 
    "title": "虞美人·宝檀金缕鸳鸯枕"
  }, 
  {
    "rhythmic": "酒泉子", 
    "notes": [
      "1.蕙风--夹带花草芳香的风。", 
      "2.残红--落花。"
    ], 
    "paragraphs": [
      "绿树春深，燕语莺啼声断续。", 
      "蕙风飘荡入芳丛，惹残红。", 
      "柳丝无力袅烟空，金盏不辞须满酌。", 
      "海棠花下思朦胧，醉香风。"
    ], 
    "author": "毛文锡", 
    "title": "酒泉子·绿树春深"
  }, 
  {
    "rhythmic": "喜迁莺", 
    "notes": [
      "1.暧--晦暗。", 
      "2.乔木--比喻登第。", 
      "3.关关--莺叫声。", 
      "4.金毳--鸟的金色腹毛。"
    ], 
    "paragraphs": [
      "芳春景，暖晴烟，乔木见莺迁。", 
      "传枝偎叶语关关，飞过绮丛间。", 
      "锦翼鲜，金毳软，百啭千娇相唤。", 
      "碧纱窗晓怕闻声，惊破鸳鸯暖。"
    ], 
    "author": "毛文锡", 
    "title": "喜迁莺·芳春景"
  }, 
  {
    "rhythmic": "赞成功", 
    "notes": [
      "1.坼--开。", 
      "2.香包缄结--香包：花苞。缄结：封闭。", 
      "3.邀勒--强求，逼迫。", 
      "4.玉珑璁--首饰。"
    ], 
    "paragraphs": [
      "海棠未坼，万点深红，香包缄结一熏熏。", 
      "似含羞态，邀勒春风。", 
      "蜂来蝶去，任绕芳丛。", 
      "昨夜微雨，飘酒庭中。", 
      "忽闻声滴井边桐，美人惊起，坐听晨钟。", 
      "快教折取，戴玉璁。"
    ], 
    "author": "毛文锡", 
    "title": "赞成功·海棠未坼"
  }, 
  {
    "rhythmic": "西溪子", 
    "notes": [
      "1.淘金--用水冲刷含金的沙子，选出沙金。", 
      "2.红蕉--红蕉：芭蕉。猩猩语：猩猩叫声如小儿啼，古人传其能说话。"
    ], 
    "paragraphs": [
      "昨日西溪游赏，芳树奇花千样，锁春光。", 
      "金樽满，听弦管，娇妓舞衫香暖。", 
      "不觉到斜晖，马驮归。", 
      "中兴乐", 
      "豆蔻花繁烟艳深，丁香软结同心。", 
      "翠鬟女，相与共淘金。", 
      "红蕉叶里猩猩语，鸳鸯浦，镜中鸾舞。", 
      "丝雨隔，荔枝陰。"
    ], 
    "author": "毛文锡", 
    "title": "西溪子·昨日西溪游赏"
  }, 
  {
    "rhythmic": "更漏子", 
    "notes": [
      "1.春夜阑--春夜将尽。", 
      "2.一点灯--一盏灯。"
    ], 
    "paragraphs": [
      "春夜阑，春恨切，花外子规啼月。", 
      "人不见，梦难见，红纱一点灯。", 
      "偏怨别，是芳节，庭中丁香千结。", 
      "宵雾散，晓霞晖，梁同双燕飞。"
    ], 
    "author": "毛文锡", 
    "title": "更漏子·春夜阑"
  }, 
  {
    "rhythmic": "接贤宾", 
    "notes": [
      "1.香鞯镂襜--鞯(jian4）,襜（chan2）,马鞍具。", 
      "2.流珠--流珠喷沫：马喷涌唾沫。躞蹀（xie4 die2）：马行走的样子。", 
      "3.汗血流红--马汗颜色如血。", 
      "4.金镳--金镳：饰金的马嚼子。珑璁：光洁的样子。", 
      "5.珊瑚鞭--华贵的马鞭。", 
      "6.信--信马，任马奔驰。", 
      "7.九陌--都城中的大道。"
    ], 
    "paragraphs": [
      "香鞯镂襜五花骢，值春景初融。", 
      "流珠喷沫躞蹀，汗血流红。", 
      "少年公子能乘驭，金镳玉辔珑璁。", 
      "为惜珊瑚鞭不下，骄生百步千踪。", 
      "信穿花，从拂柳，向九陌追风。"
    ], 
    "author": "毛文锡", 
    "title": "接贤宾·香鞯镂襜五花骢"
  }, 
  {
    "rhythmic": "赞浦子", 
    "notes": [
      "1.桃夭柳媚--桃花艳丽、杨柳妩媚。比喻妙龄女子。", 
      "2.暮雨朝云--用宋玉《高唐赋》中巫山神女旦为朝云，暮为行雨”的典故。", 
      "3.琼--琼瑶，代指情书。"
    ], 
    "paragraphs": [
      "锦帐添香睡，金炉换夕照。", 
      "懒结芙蓉带，慵拖翡翠裙。", 
      "正是桃夭柳媚，那堪暮雨朝云。", 
      "宋玉高唐意，裁琼欲赠君。"
    ], 
    "author": "毛文锡", 
    "title": "赞浦子·锦帐添香睡"
  }, 
  {
    "rhythmic": "甘州遍", 
    "notes": [
      "1.红缨--红缨：马缰绳。锦襜--马鞍垫。长揪：有楸树的大道，代指大路。", 
      "2.蔽膝--护膝的围裙。", 
      "3.玉衔头--玉饰的马嚼子。", 
      "4.揭调--揭调：高调。《甘州》：唐教坊曲名。", 
      "5.尧年舜日--比喻太平盛世。", 
      "6.乐圣--古人称嗜酒为乐圣。此处指饮酒。"
    ], 
    "paragraphs": [
      "春光好，公子爱闲游，足风流。", 
      "金鞍白马，雕弓宝剑，红缨锦襜出长揪。", 
      "花蔽膝，玉衔头。", 
      "寻芳逐胜欢宴，丝竹不曾休。", 
      "美人唱，揭调是《甘州》。醉红楼。", 
      "尧年舜日，乐圣永无忧。"
    ], 
    "author": "毛文锡", 
    "title": "甘州遍·春光好"
  }, 
  {
    "rhythmic": "甘州遍", 
    "notes": [
      "1.平碛--沙漠。", 
      "2.萧萧飒飒--语出屈原《九歌·山鬼》：风飒飒兮木萧萧”。萧萧：摇动的样子。飒飒：风声。", 
      "3.征鼙--战鼓。", 
      "4.青冢--王昭君墓。相传冢上草色常青，故名。在今内蒙古呼和浩物市南。", 
      "5.黑山--在今内蒙古包头市西北。", 
      "6.番奚--匈奴的别种。", 
      "7.凤凰诏--皇帝诏书。", 
      "8.丹梯--宫殿的台阶。"
    ], 
    "paragraphs": [
      "秋风紧，平碛雁行低，阵云齐。", 
      "萧萧飒飒，边声四起，愁闻戍角与征鼙。", 
      "青冢北，黑山西。", 
      "沙飞聚散无定，往往路人迷。", 
      "铁衣冷，战马血沾蹄，破番奚。", 
      "凤凰诏下，步步蹑丹梯。"
    ], 
    "author": "毛文锡", 
    "title": "甘州遍·秋风紧"
  }, 
  {
    "rhythmic": "纱窗恨", 
    "notes": [
      "1.涴--弄脏。"
    ], 
    "paragraphs": [
      "新春燕子还来至，一双飞。", 
      "垒巢泥湿时时坠，涴人衣。", 
      "后园里看百花发，香风拂，绣户金扉。", 
      "月照纱窗，恨依依。"
    ], 
    "author": "毛文锡", 
    "title": "纱窗恨·新春燕子还来至"
  }, 
  {
    "rhythmic": "纱窗恨", 
    "notes": [
      "1.铅粉--涂面的化妆品。", 
      "2.咂花心--吮花蕊。", 
      "3.轻罗片--形容蝶翅轻薄。", 
      "4.傅黄金--敷黄金，形容蝶翅的颜色。"
    ], 
    "paragraphs": [
      "双双蝶翅涂铅粉，咂花心。", 
      "绮窗绣户飞来稳，画堂陰。", 
      "二三月爱随飘絮，伴落花，来拂衣襟。", 
      "更剪轻罗片，傅黄金。"
    ], 
    "author": "毛文锡", 
    "title": "纱窗恨·双双蝶翅涂铅粉"
  }, 
  {
    "rhythmic": "柳含烟", 
    "notes": [
      "1.汴河--即汴水，又名通济渠。隋炀帝游江 都经此道，今久废。", 
      "2.龙舟--隋炀帝所乘木兰树制成的龙舟、凤舸。", 
      "3.锦帆--锦制的船帆。", 
      "4.流苏羽葆--皇帝仅仗中车马的装饰。流苏：五彩羽毛制成的穗子。羽葆盖。车上以鸟羽连缀作为装饰的华盖。", 
      "5.起横流--发生变故。即隋亡。"
    ], 
    "paragraphs": [
      "隋堤柳，汴河旁。", 
      "夹岸绿陰千里，龙舟凤舸木兰香，锦帆张。", 
      "因梦江南春景好，一路流苏羽葆。", 
      "笙歌未尽起横流，锁春愁。"
    ], 
    "author": "毛文锡", 
    "title": "柳含烟·隋堤柳"
  }, 
  {
    "rhythmic": "柳含烟", 
    "notes": [
      "1.乐府--指乐府横吹曲辞中的《折杨柳》曲。", 
      "2.移植在金门--用唐宣宗取永丰坊垂柳植于禁中的事。金门：金马门，代指皇宫。"
    ], 
    "paragraphs": [
      "河桥柳，占芳春。", 
      "映水含烟拂路，几回攀折赠行人，暗伤神。", 
      "乐府吹为横笛曲，能使离肠断续。", 
      "不如移植在金门，近天恩。"
    ], 
    "author": "毛文锡", 
    "title": "柳含烟·河桥柳"
  }, 
  {
    "rhythmic": "柳含烟", 
    "notes": [
      "1.章台柳--汉代长安章台街所植的柳树。", 
      "2.垂旒--帝王冠冕上的装饰，用丝绳系玉下垂。", 
      "3.冠盖--官吏的服饰和车乘，借指官吏。", 
      "4.皇州--京城。", 
      "5.瑞烟--祥瑞的烟。", 
      "6.直--即使。", 
      "7.京兆画蛾眉--用汉京兆尹张敞为其妻画眉事，形容柳叶纤细如眉。"
    ], 
    "paragraphs": [
      "章台柳，近垂旒。", 
      "低拂往来冠盖，鞭胧春色满皇州，瑞烟浮。", 
      "直与路边江畔别，免被离人攀折。", 
      "最怜京兆画蛾眉，叶纤时。"
    ], 
    "author": "毛文锡", 
    "title": "柳含烟·章台柳"
  }, 
  {
    "rhythmic": "柳含烟", 
    "notes": [
      "1.婀娜--摇曳的样子。", 
      "2.有时--蘸（zhan4）：浸入。轻罗：形容柳条。", 
      "3.麴尘--淡黄色。", 
      "4.昨日--金銮：金銮殿。此处代指皇帝。上苑：皇帝的庭苑。", 
      "5.风亚--风亚：风压。舞腰：形容柳条。"
    ], 
    "paragraphs": [
      "御沟柳，占春多。", 
      "半出宫墙婀娜，有时倒影蘸轻罗，麴尘波。", 
      "昨日金銮巡上苑，风亚舞腰纤软。", 
      "栽培得她近皇宫，瑞烟浓。"
    ], 
    "author": "毛文锡", 
    "title": "柳含烟·御沟柳"
  }, 
  {
    "rhythmic": "醉花间", 
    "notes": [
      "1.相趁--相宜。", 
      "2.边庭--边塞。"
    ], 
    "paragraphs": [
      "休相问，怕相问，相问还添恨。", 
      "春水满塘生，鸂鶒正相趁。", 
      "咋夜雨霏霏，临明寒一阵。", 
      "偏忆戍楼人，久绝边庭信。"
    ], 
    "author": "毛文锡", 
    "title": "醉花间·休相问"
  }, 
  {
    "rhythmic": "醉花间", 
    "notes": [
      "1.银汉--银河。", 
      "2.一带--银河如一衣带水，隔断鹊桥路。", 
      "3.金盘--承露盘。"
    ], 
    "paragraphs": [
      "深相忆，莫相忆，相忆情难极。", 
      "银汉是红墙，一带遥相隔。", 
      "金盘珠露滴，两岸榆花白。", 
      "风摇玉佩清，今夕为何夕。"
    ], 
    "author": "毛文锡", 
    "title": "醉花间·深相忆"
  }, 
  {
    "rhythmic": "浣沙溪", 
    "notes": [
      "1.罗袜生尘--曹植《洛神赋》：凌波微步，罗袜生尘”。", 
      "2.解佩--即解佩”。《列仙传》云：江 妃二女曾解下佩玉，赠与郑交甫。", 
      "3.弄珠--即玉珠。"
    ], 
    "paragraphs": [
      "春水轻波浸绿苔，楷杷洲上紫檀开。", 
      "晴天眠沙鸂鶒稳，暖相偎。", 
      "罗袜生尘游女过，有人逢着弄珠回。", 
      "兰麝飘香初解佩，忘归来。"
    ], 
    "author": "毛文锡", 
    "title": "浣沙溪·春水轻波浸绿苔"
  }, 
  {
    "rhythmic": "浣溪沙", 
    "notes": [
      "1.七夕--农历七月初七夜。民间传说牛郎织女此夜在天河相会。", 
      "2.蟾光--蟾光：月光。鹊影：鹊为桥，故写鹊影。伯劳：鸟名。", 
      "3.蟪蛄--蟪蛄：蝉的一种，秋日悲鸣。婺女：星名，二十八宿之一，代指织女。"
    ], 
    "paragraphs": [
      "七夕年年信不违，银河清浅白云微，蟾光鹊影伯劳飞。", 
      "每恨蟪蛄怜婺女，几回娇妒下鸳机，今宵嘉会两依依。"
    ], 
    "author": "毛文锡", 
    "title": "浣溪沙·七夕年年信不违"
  }, 
  {
    "rhythmic": "月宫春", 
    "notes": [
      "1.水晶--水晶宫，月宫。传说月中有桂树。", 
      "2.重台--花的复瓣。", 
      "3.玉兔银蟾--传说月中有玉兔、有银蟾蜍。", 
      "4.姹女--这里指月中美女 。", 
      "5.钧天九奏--天上仙乐。钧天：上帝所居。九奏：奏乐九曲。", 
      "6.玉皇--玉皇大帝，道教中最大的神。"
    ], 
    "paragraphs": [
      "水晶宫里桂花开，神仙探几回。", 
      "红芳金蕊绣重台，低倾玛瑙杯。", 
      "玉兔银蟾争夺护，嫦娥姹女戏相偎。", 
      "遥听钧天九奏，玉皇亲看来。"
    ], 
    "author": "毛文锡", 
    "title": "月宫春·水晶宫里桂花开"
  }, 
  {
    "rhythmic": "恋情深", 
    "notes": [
      "1.真珠帘--珍珠穿成的帘子。", 
      "2.琼林--树木的美称。"
    ], 
    "paragraphs": [
      "滴滴铜壶塞漏咽，醉红楼月。", 
      "宴余香殿会鸳衾，荡春心。", 
      "真珠帘下晓光侵，莺语隔琼林。", 
      "宝帐欲开慵起，恋情深。"
    ], 
    "author": "毛文锡", 
    "title": "恋情深·滴滴铜壶塞漏咽"
  }, 
  {
    "rhythmic": "恋情深", 
    "notes": [
      "1.窣地--拂地。", 
      "2.酒阑--酒残。"
    ], 
    "paragraphs": [
      "玉殿春浓花烂熳，族神仙伴。", 
      "罗裙窣地缕黄金，奏清音。", 
      "酒阑歌罢两沉沉，一笑动君心。", 
      "永作鸳鸯伴，恋情深。"
    ], 
    "author": "毛文锡", 
    "title": "恋情深·玉殿春浓花烂熳"
  }, 
  {
    "rhythmic": "诉衷情", 
    "notes": [
      "1.此词咏东汉刘晨、阮美人天台山采药遇仙女事。", 
      "2.纵横--桃花相交 。", 
      "3.刘晨、阮肇在天台山遇仙女的桃源洞。"
    ], 
    "paragraphs": [
      "桃花流水漾纵横，春昼彩霞明。", 
      "刘郎去，阮郎行，惆怅恨难平。", 
      "愁坐对云屏，算归程。", 
      "何时携手洞边迎，诉衷情。"
    ], 
    "author": "毛文锡", 
    "title": "诉衷情·桃花流水漾纵横"
  }, 
  {
    "rhythmic": "诉衷情", 
    "notes": [
      "1.绣衣轻--形容鸳鸯羽翼。", 
      "2.藻荇--水生植物。", 
      "3.兰汀--有兰花的水边平地。", 
      "4.解佩--此处指征人解佩，比喻征人回归。"
    ], 
    "paragraphs": [
      "鸳鸯交颈绣衣轻，碧沼藕花馨。", 
      "偎藻荇，映兰汀，和雨浴浮萍。", 
      "思妇对心惊，想边庭。何时解佩掩云屏，诉衷情。"
    ], 
    "author": "毛文锡", 
    "title": "诉衷情·鸳鸯交颈绣衣轻"
  }, 
  {
    "rhythmic": "应天长", 
    "notes": [
      "1.雪鹭--白鹭。", 
      "2.罗袂--罗袖。", 
      "3.愁杀--愁煞，愁极。"
    ], 
    "paragraphs": [
      "平江波暖鸳鸯语，两两镏般归极浦。", 
      "芦州一夜风和雨，飞起浅沙翘雪鹭。", 
      "渔灯明远渚，兰棹今宵何处。", 
      "罗袂从风轻举，愁杀采莲女。"
    ], 
    "author": "毛文锡", 
    "title": "应天长·平江波暖鸳鸯语"
  }, 
  {
    "rhythmic": "河满子", 
    "notes": [
      "1.红粉楼--妇女妆楼。", 
      "2.辽陽--这里代指征人所在地。", 
      "3.王孙--《楚辞·招隐士》：王孙游兮不归，春草生兮萋萋。”王孙：代指游子。萋萋：草木茂盛的样子。巫山一段云雨霁巫山上，云轻映碧天。远峰吹散又相连，十二晚峰前。暗湿啼猿树，高笼过客船。朝朝暮暮楚江 边，几度降神仙。", 
      "1.朝朝--用宋玉《高唐赋》序中楚王梦神女事。"
    ], 
    "paragraphs": [
      "红粉楼前月照，碧纱窗外莺啼。", 
      "梦断辽陽音信，那堪独守空闺。", 
      "恨对百花时节，王孙绿草萋萋。"
    ], 
    "author": "毛文锡", 
    "title": "河满子·红粉楼前月照"
  }, 
  {
    "rhythmic": "临江仙", 
    "notes": [
      "1.银蟾--月亮。", 
      "2.黄陵庙--在今湖南湘陰县北湘水入洞庭湖处,祠舜之二妃娥皇、女英。", 
      "3.灵娥--灵娥，即湘灵、湘水女神。《楚辞·远游》有使湘灵鼓瑟兮。清商：古五音之一。商声。"
    ], 
    "paragraphs": [
      "暮蝉声尽落斜陽，银蟾影挂潇湘。", 
      "黄陵庙侧水茫茫。楚山红树，烟雨隔高唐。", 
      "岸泊渔灯风飐碎，白苹远散浓香。", 
      "灵娥鼓瑟韵清商，朱弦凄切，云散碧云长。"
    ], 
    "author": "毛文锡", 
    "title": "临江仙·暮蝉声尽落斜陽"
  }, 
  {
    "rhythmic": "临江仙", 
    "notes": [
      "1.瑶姬--神女。", 
      "2.一自--用宋玉《高唐赋》中楚王梦神女事。"
    ], 
    "paragraphs": [
      "峭碧参差十二峰，冷烟寒树重重。", 
      "瑶姬宫殿是仙踪，金炉珠帐，香霭昼偏浓。", 
      "一自楚王惊梦断，人间无路相逢。", 
      "至今云雨带愁容，月斜江上，征棹动晨钟。"
    ], 
    "author": "牛希济", 
    "title": "临江仙·峭碧参差十二峰"
  }, 
  {
    "rhythmic": "临江仙", 
    "notes": [
      "1.谢家--谢家仙观：谢女峡。在今广东省中山县境海中。相传为谢女得道地。云岑：山的高峰。", 
      "2.丹灶--谢女炼丹的炉灶。", 
      "3.一粒化黄金--丹砂化为一粒黄金。", 
      "4.十洲--海中仙境。"
    ], 
    "paragraphs": [
      "谢家仙观寄云岑，岩萝拂地成陰。", 
      "洞房不闭白云深，当时丹灶，一粒化黄金。", 
      "石壁霞衣犹半挂，松风长似鸣琴。", 
      "时间唳鹤起前林，十洲高会，何处许相寻？"
    ], 
    "author": "牛希济", 
    "title": "临江仙·谢家仙观寄云岑"
  }, 
  {
    "rhythmic": "临江仙", 
    "notes": [
      "1.渭阙宫城--秦的宫城，因地近渭水，故称。", 
      "2.乘龙入忽降--用《列仙传》春秋时入萧史善吹箫，作凤鸣。一夕吹箫引凤。萧史乘龙，与秦穆公女弄玉乘凤升天而去的事。", 
      "3.三清--仙人所居地。", 
      "4.屏障--屏风。", 
      "5.娇娆--美人。指弄玉。"
    ], 
    "paragraphs": [
      "渭阙宫城秦树凋，玉楼独上无聊。", 
      "含情不语自吹箫，调情和恨，天路逐风飘。", 
      "何事乘龙入忽降，似知深意相招。", 
      "三清携手路非遥，世间屏障，彩笔画娇娆。"
    ], 
    "author": "牛希济", 
    "title": "临江仙·渭阙宫城秦树凋"
  }, 
  {
    "rhythmic": "临江仙", 
    "notes": [
      "1.黄陵春庙--即黄陵庙。此词咏湘妃。"
    ], 
    "paragraphs": [
      "江绕黄陵春庙闲，娇莺独语关关。", 
      "满庭重叠绿苔斑，陰云无事，四散自归山。", 
      "箫鼓声稀香烬冷，月娥敛尽弯环。", 
      "风流皆道胜人间，须知狂客，拼死为红颜。"
    ], 
    "author": "牛希济", 
    "title": "临江仙·江绕黄陵春庙闲"
  }, 
  {
    "rhythmic": "临江仙", 
    "notes": [
      "1.素洛--素洛：清澄的洛水。潋滟：水波摇荡。", 
      "2.凌波--洛神步履轻盈。语出曹植《洛神赋》：凌波微步，罗袜生尘”。", 
      "3.陈王辞赋--陈思王曹植作《洛神赋》。"
    ], 
    "paragraphs": [
      "素洛春光潋滟平，千重媚脸初生。", 
      "凌波罗袜势轻轻，烟笼日照，珠翠半分明。", 
      "风引宝衣疑欲舞，鸾回凤翥堪惊。", 
      "也知心许无恐成，陈王辞赋，千载有声名。"
    ], 
    "author": "牛希济", 
    "title": "临江仙·素洛春光潋滟平"
  }, 
  {
    "rhythmic": "临江仙", 
    "notes": [
      "1.弄珠游女--用《列仙传》中江 妃二女逢郑交 甫，解佩玉赠关交 甫事。", 
      "2.水晶宫殿--神女所居处。", 
      "3.情人 --指郑交 甫。"
    ], 
    "paragraphs": [
      "柳带摇风汉水滨，平芜两岸争匀。", 
      "鸳鸯对浴浪痕新。弄珠游女，微笑自含春。", 
      "轻步暗移蝉鬓动，罗裙风惹轻尘。", 
      "水晶宫殿岂无因？空劳牵手，解佩赠情人。"
    ], 
    "author": "牛希济", 
    "title": "临江仙·柳带摇风汉水滨"
  }, 
  {
    "rhythmic": "临江仙", 
    "notes": [
      "1.洞庭--洞庭湖。", 
      "2.君山--洞庭山，在洞庭湖中。", 
      "3.此中--《拾遗记》卷十《洞庭山》：洞庭山浮于水上，其下有金堂数百间，帝女居之。”", 
      "4.参然--参差不齐。", 
      "5.罗浮山--传说中的仙山。在广东省增城、博罗、河源等县间。", 
      "6.有路--用谢灵运《罗浮山赋序》关于洞庭与罗浮山相连的记载。"
    ], 
    "paragraphs": [
      "洞庭波浪飐晴天，君山一点凝烟。", 
      "此中真境属神仙，玉楼珠殿，相映月轮边。", 
      "万里平湖秋色冷，星辰垂影参然。", 
      "桔林霜重更红鲜，罗浮山下，有路暗相连。"
    ], 
    "author": "牛希济", 
    "title": "临江仙·洞庭波浪飐晴天"
  }, 
  {
    "rhythmic": "酒泉子", 
    "notes": [], 
    "paragraphs": [
      "枕转簟凉，清晓远钟残梦。", 
      "月光斜、帘影动，旧炉香。", 
      "梦中说尽相思事，纤手匀双泪。", 
      "去年春，今日意，断离肠。"
    ], 
    "author": "牛希济", 
    "title": "酒泉子·枕转簟凉"
  }, 
  {
    "rhythmic": "生查子", 
    "notes": [
      "1.重道--再次说。", 
      "2.记得--因芳草与罗裙同色，故因物及人。"
    ], 
    "paragraphs": [
      "春山烟欲收，天淡稀星小。", 
      "残月脸边明，别泪临清晓。", 
      "语已多，情未了，回首犹重道：", 
      "记得绿罗裙，处处怜芳草。"
    ], 
    "author": "牛希济", 
    "title": "生查子·春山烟欲收"
  }, 
  {
    "rhythmic": "中兴乐", 
    "notes": [], 
    "paragraphs": [
      "池塘暖碧浸晴晖，濛濛柳絮轻飞。", 
      "红蕊凋来，解梦还稀。", 
      "春云空有雁归，珠帘垂。", 
      "东风寂寞，恨郎抛掷，泪湿罗衣。"
    ], 
    "author": "牛希济", 
    "title": "中兴乐·池塘暖碧浸晴晖"
  }, 
  {
    "rhythmic": "谒金门", 
    "notes": [
      "1.枕檀--檀木枕。", 
      "2.翠蛾--美人的眉毛。此处指思妇。"
    ], 
    "paragraphs": [
      "秋已暮，重叠关山岐路。", 
      "嘶马摇鞭何处去，晓禽霜满树。", 
      "梦断禁城神鼓，泪滴枕檀无数。", 
      "一点凝红和薄雾，翠蛾愁不语。"
    ], 
    "author": "牛希济", 
    "title": "谒金门·秋已暮"
  }, 
  {
    "rhythmic": "浣溪沙", 
    "notes": [
      "1.阿谁--谁。"
    ], 
    "paragraphs": [
      "落絮残莺半日天，玉柔花醉只思眠，惹窗映竹满炉烟。", 
      "独掩画屏愁不语，斜掩瑶枕髻鬟偏，此时心在阿谁边。"
    ], 
    "author": "欧陽炯", 
    "title": "浣溪沙·落絮残莺半日天"
  }, 
  {
    "rhythmic": "浣溪沙", 
    "notes": [
      "1.宛风--柔风。", 
      "2.泥人--这里指人醉如泥。"
    ], 
    "paragraphs": [
      "天碧罗衣拂地垂，美人初着更相宜，宛风如舞透香肌。", 
      "独坐含颦吹风竹，园中缓步折花枝，有情无力泥人时。"
    ], 
    "author": "欧陽炯", 
    "title": "浣溪沙·天碧罗衣拂地垂"
  }, 
  {
    "rhythmic": "浣溪沙", 
    "notes": [
      "1.金铺--门上铺首，用以衔环。此处代指闺房。"
    ], 
    "paragraphs": [
      "相见休言有泪珠，酒阑重得叙欢娱，凤屏鸳枕宿金铺。", 
      "兰麝细香闻喘息，绮罗纤缕见肌肤，此时还恨薄情无。"
    ], 
    "author": "欧陽炯", 
    "title": "浣溪沙·相见休言有泪珠"
  }, 
  {
    "rhythmic": "三字令", 
    "notes": [
      "1.罗幌--丝织帷幌。", 
      "2.枕函欹--枕头倾斜。欹（qi1）:倾斜。"
    ], 
    "paragraphs": [
      "春欲尽，日迟迟，牡丹时。", 
      "罗幌卷，翠帘垂。", 
      "彩笺书，红粉泪，两心知。", 
      "人不在，燕空归，负佳期。", 
      "香烬落，枕函欹。", 
      "月分明，花淡薄，惹相思。"
    ], 
    "author": "欧陽炯", 
    "title": "三字令·春欲尽"
  },
{
    "rhythmic": "菩萨蛮", 
    "notes": [
      "1.碎撼--闭门时门环震动声。", 
      "2.红战--红战：灯花颤动。灯花：灯心的余烬，爆成花形。古人以灯花为吉兆，故称“灯花笑”。", 
      "3.高唐--用宋玉《高唐赋》楚王游高唐梦神女事。"
    ], 
    "paragraphs": [
      "月华如水笼香砌，金环碎撼门初闭。", 
      "寒影堕高檐，钩垂一画帘。", 
      "碧烟轻袅袅，红战灯花笑。", 
      "即此是高唐，掩屏秋梦长。"
    ], 
    "author": "孙光宪", 
    "title": "菩萨蛮·月华如水笼香砌"
  }, 
  {
    "rhythmic": "菩萨蛮", 
    "notes": [
      "1.花冠--雄鸡。", 
      "2.铅华-铅粉，妇女妆饰品。"
    ], 
    "paragraphs": [
      "花冠频鼓墙头翼，东方淡白连窗色。", 
      "门外早莺声，背楼残月明。", 
      "薄寒笼醉态，依旧铅华在。", 
      "握手送人归，半拖金缕衣。"
    ], 
    "author": "孙光宪", 
    "title": "菩萨蛮·花冠频鼓墙头翼"
  }, 
  {
    "rhythmic": "菩萨蛮", 
    "notes": [
      "1.眉共--眉色如画屏上湘山。即远山眉。"
    ], 
    "paragraphs": [
      "小庭花落无人归，疏香满地东风老。", 
      "春晚信沉沉，天涯何处寻。", 
      "晓堂屏六扇，眉共湘山远。", 
      "怎奈别离心，近来尤不禁。"
    ], 
    "author": "孙光宪", 
    "title": "菩萨蛮·小庭花落无人归"
  }, 
  {
    "rhythmic": "菩萨蛮", 
    "notes": [
      "1.扣舷--敲击船帮打节拍，以应船歌。", 
      "2.解觽--解下佩物。觽--古代用以解结绳的角锥，象骨所做。"
    ], 
    "paragraphs": [
      "青岩碧洞经朝雨，隔花相唤南溪去。", 
      "一只木兰船，波平远浸天。", 
      "扣舷惊翡翠，嫩玉抬香臂。", 
      "红日欲沉西，烟中遥解觽。"
    ], 
    "author": "孙光宪", 
    "title": "菩萨蛮·青岩碧洞经朝雨"
  }, 
  {
    "rhythmic": "菩萨蛮", 
    "notes": [
      "1.木绵花--木绵花：木棉花。丛祠：乡野林间的神祠。", 
      "2.越禽--南方食鸟。", 
      "3.铜鼓--铜鼓：求神所击的乐器。蛮歌：巴楚一带民歌。", 
      "4.茜袖--绿色衣袖。"
    ], 
    "paragraphs": [
      "木绵花映丛祠小，越禽声里春光晓。", 
      "铜鼓与蛮歌，南人祈赛多。", 
      "客帆风正急，茜袖偎樯立。", 
      "极浦几回头，烟波无限愁。"
    ], 
    "author": "孙光宪", 
    "title": "菩萨蛮·木绵花映丛祠小"
  }, 
  {
    "rhythmic": "河渎神", 
    "notes": [
      "1.汾水--汾河。在今山西省境内。", 
      "2.翠华--本作翠蛾”。", 
      "3.琼轮羽驾--河神所御的车驾。", 
      "4.香灺--烛烬。"
    ], 
    "paragraphs": [
      "汾水碧依依，黄云落叶初飞。", 
      "翠华一去不言归，庙门空掩斜晖。", 
      "四壁陰森排古画，依旧琼轮羽驾。", 
      "小殿沉沉清夜，银灯飘落香灺。"
    ], 
    "author": "孙光宪", 
    "title": "河渎神·汾水碧依依"
  }, 
  {
    "rhythmic": "河渎神", 
    "notes": [
      "1.草芊芊--草茂盛。", 
      "2.湘妃庙--黄陵庙。", 
      "3.卵色--鱼肚白色。", 
      "4.联翩--鸟飞的样子。"
    ], 
    "paragraphs": [
      "江上草芊芊，春晚湘妃庙前。", 
      "一方卵色楚南天，数行征雁联翩。", 
      "独倚朱栏情不极，魂断终朝相忆。", 
      "两桨不知消息，远汀时起鸂鶒。"
    ], 
    "author": "孙光宪", 
    "title": "河渎神·江上草芊芊"
  }, 
  {
    "rhythmic": "虞美人", 
    "notes": [
      "1.博山--博山：博山炉，古香炉名，此处代指香炉。香炷：点燃着的香。炷：灯心。抽条：香穗，即灯花。", 
      "2.枨(cheng2)触--感触。"
    ], 
    "paragraphs": [
      "红窗寂寂无人语，暗淡梨花雨。", 
      "绣罗纹地粉新描，博山香炷旋抽条，暗魂消。", 
      "天涯一去无消息，终日长相忆。", 
      "教人相忆几时休？不堪枨触别离愁，泪还流。"
    ], 
    "author": "孙光宪", 
    "title": "虞美人·红窗寂寂无人语"
  }, 
  {
    "rhythmic": "虞美人", 
    "notes": [
      "1.金翼--帘上绣物。", 
      "2.乳禽--雏燕。", 
      "3.相翳--相蔽。"
    ], 
    "paragraphs": [
      "好风微揭帘旌起，金翼鸾相倚。", 
      "翠檐愁听乳禽声，此时春态暗关情，独难平。", 
      "画堂流水空相翳，一穗香摇曳。", 
      "教人无处寄相思，落花芳草过前期，没人知。"
    ], 
    "author": "孙光宪", 
    "title": "虞美人·好风微揭帘旌起"
  }, 
  {
    "rhythmic": "后庭花", 
    "notes": [
      "1.轻飙--微风。", 
      "2.修蛾--修蛾慢脸：长眉娇脸。雕辇：皇帝的车。"
    ], 
    "paragraphs": [
      "景陽钟动宫莺啭，露凉金殿。", 
      "轻飙吹起琼花旋，玉叶如剪。", 
      "晚来高阁上，珠帘卷，见坠香千片。", 
      "修蛾慢脸陪雕辇，后庭新宴。"
    ], 
    "author": "孙光宪", 
    "title": "后庭花·景陽钟动宫莺啭"
  }, 
  {
    "rhythmic": "后庭花", 
    "notes": [
      "1.石城--石头城。故址在今江 苏南京市石头山后。", 
      "2.七尺青丝--南朝陈后主的贵妃张丽华发长七尺。"
    ], 
    "paragraphs": [
      "石城依旧空江国，故宫春色。", 
      "七尺青丝芳草碧，绝世难得。", 
      "玉英凋落尽，更何人识，野棠如织。", 
      "只是教人添怨忆，怅望无极。"
    ], 
    "author": "孙光宪", 
    "title": "后庭花·石城依旧空江国"
  }, 
  {
    "rhythmic": "生查子", 
    "notes": [
      "1.绣工夫--刺绣。", 
      "2.私语--低声小语。"
    ], 
    "paragraphs": [
      "寂寞掩朱门，正是天将暮。", 
      "暗淡小庭中，滴滴梧桐雨。", 
      "绣工夫，牵心绪，配尽鸳鸯缕。", 
      "待得没人时，偎倚论私语。"
    ], 
    "author": "孙光宪", 
    "title": "生查子·寂寞掩朱门"
  }, 
  {
    "rhythmic": "生查子", 
    "notes": [
      "1.亸鞚--垂下马勒。", 
      "2.绣毂--华美装饰的车。", 
      "3.神仙客--这里指车中美女 。"
    ], 
    "paragraphs": [
      "暖日策花骢，亸鞚垂杨陌。", 
      "芳草惹烟青，落絮随风白。", 
      "谁家绣毂动香尘，隐遇难神仙客。", 
      "狂杀玉鞭郎，咫尺音容隔。"
    ], 
    "author": "孙光宪", 
    "title": "生查子·暖日策花骢"
  }, 
  {
    "rhythmic": "生查子", 
    "notes": [
      "1.永巷--皇宫中妃嫔住处，即后宫。", 
      "2.翠辇--皇帝所乘的车。", 
      "3.将谁说--与谁说。"
    ], 
    "paragraphs": [
      "金井堕高梧，玉殿笼斜月。", 
      "永巷寂无人，敛态愁堪绝。", 
      "玉炉寒，香烬灭，还似君恩歇。", 
      "翠辇不归来，幽恨将谁说。"
    ], 
    "author": "孙光宪", 
    "title": "生查子·金井堕高梧"
  }, 
  {
    "rhythmic": "临江仙", 
    "notes": [
      "1.延伫--久立。", 
      "2.孤鸾--比喻镜中孤影。"
    ], 
    "paragraphs": [
      "霜拍井梧干叶堕，翠帷雕槛初寒。", 
      "薄铅残黛称花冠，含情无语，延伫倚栏干。", 
      "杳杳征轮何处去，离愁别恨千般。", 
      "不堪心绪正多端，镜奁长掩，无意对孤鸾。"
    ], 
    "author": "孙光宪", 
    "title": "临江仙·霜拍井梧干叶堕"
  }, 
  {
    "rhythmic": "临江仙", 
    "notes": [
      "1.投汉佩--相传周郑文甫于汉皋台下遇二女，解佩相赠。后因以汉皋佩作男女爱慕赠答的典故。此指女子有心赠物于情人 。", 
      "2.理秦筝--调秦筝。", 
      "3.鸾耦--鸾偶。", 
      "4.明发--黎明。《诗经·小雅·小宛》：明发不寐，有怀二人”。"
    ], 
    "paragraphs": [
      "暮雨凄凄深院闭，灯前凝坐初更。", 
      "玉钗低压鬓云横，半垂罗幕，相映烛光明。", 
      "终是有心投汉佩，低头但理秦筝。", 
      "燕双鸾耦不胜情，只愁明发，将逐楚云行。"
    ], 
    "author": "孙光宪", 
    "title": "临江仙·暮雨凄凄深院闭"
  }, 
  {
    "rhythmic": "酒泉子", 
    "notes": [
      "1.空碛--空阔的沙漠。", 
      "2.陽关--古代中原通往西城的交 通要道。今甘肃敦煌市西南，玉门 关的南面。", 
      "3.萧萧--马鸣声。", 
      "4.人去去--人截止离越远。", 
      "5.陇--地名。泛指今甘肃一带，是古代西北边防要地。", 
      "6.香貂--贵重的貂皮，这里指战袍。"
    ], 
    "paragraphs": [
      "空碛无边，万里陽关道路。", 
      "马萧萧，人去去，陇云愁。", 
      "香貂旧制戎衣窄，胡霜千里白。", 
      "绮罗心，魂梦隔，上高楼。"
    ], 
    "author": "孙光宪", 
    "title": "酒泉子·空碛无边"
  }, 
  {
    "rhythmic": "酒泉子", 
    "notes": [
      "1.潇湘水--屏上的画。"
    ], 
    "paragraphs": [
      "曲槛小楼，正是莺花二月。", 
      "思无聊，愁欲绝，郁离襟。", 
      "展屏空对潇湘水，眼前千万里。", 
      "泪掩红，眉敛翠，恨沉沉。"
    ], 
    "author": "孙光宪", 
    "title": "酒泉子·曲槛小楼"
  }, 
  {
    "rhythmic": "酒泉子", 
    "notes": [
      "1.敛态--严肃的神态。", 
      "2.耦新知--偶新知。两相知。", 
      "3.嗔--佯装嗔怪。", 
      "4.翠连娟--指画眉。", 
      "5.红缥渺--指簪花。"
    ], 
    "paragraphs": [
      "敛态窗前，袅袅雀钗抛颈。", 
      "燕成双，鸾对影，耦新知。", 
      "玉纤淡拂眉山小，镜中嗔共照。", 
      "翠连娟，红缥渺，早妆时。"
    ], 
    "author": "孙光宪", 
    "title": "酒泉子·敛态窗前"
  }, 
  {
    "rhythmic": "清平乐", 
    "notes": [
      "1.凭仗--凭借、倚仗。"
    ], 
    "paragraphs": [
      "愁肠欲断，正是青春半。", 
      "连理分枝鸾失伴，又是一场离散。", 
      "掩镜无语眉低，思随芳草萋萋。", 
      "凭仗东风吹梦，与郎终日东西。"
    ], 
    "author": "孙光宪", 
    "title": "清平乐·愁肠欲断"
  }, 
  {
    "rhythmic": "清平乐", 
    "notes": [
      "1.凭仗--凭借、倚仗。", 
      "2.斜界残晖--残晖一线。界：画线。"
    ], 
    "paragraphs": [
      "等闲无语，春恨如何去？", 
      "终是疏狂留不住，花暗柳浓何处。", 
      "尽日目断魂飞，晚窗斜界残晖。", 
      "长恨朱门薄暮，绣鞍骢马空归。"
    ], 
    "author": "孙光宪", 
    "title": "清平乐·等闲无语"
  }, 
  {
    "rhythmic": "更漏子", 
    "notes": [
      "1.萧娘--女子的泛称。", 
      "2.喷玉蟾--喷射月光。", 
      "3.蕙兰心--以香草蕙、兰比喻女子纯美之心。"
    ], 
    "paragraphs": [
      "听寒更，闻远雁，半夜萧娘深院。", 
      "扃绣户，下珠帘，满庭喷玉蟾。", 
      "人语静，香闺冷，红幕半垂清影。", 
      "云雨态，蕙兰心，此情江海深。"
    ], 
    "author": "孙光宪", 
    "title": "更漏子·听寒更"
  }, 
  {
    "rhythmic": "更漏子", 
    "notes": [
      "1.银箭--银制漏箭。古代计时器。", 
      "2.咿喔--鸡叫声。", 
      "3.情悰--情绪。"
    ], 
    "paragraphs": [
      "今夜期，来日别，相对只堪愁绝。", 
      "偎粉面，捻瑶簪，无言泪满襟。", 
      "银箭落，霜华薄，墙外晓鸡咿喔。", 
      "听咐嘱，恶情悰，断肠西复东。"
    ], 
    "author": "孙光宪", 
    "title": "更漏子·今夜期"
  }, 
  {
    "rhythmic": "女冠子", 
    "notes": [
      "1.蕙风--蕙风：夹带花草芳香的风。芝露：香草上的露。", 
      "2.坛际--祭坛边。", 
      "3.蕊珠宫--神仙所居处。", 
      "4.品流--等级辈分。", 
      "5.名籍--名籍：名册。紫微：仙府，天帝所居。", 
      "6.墉城--神仙所居地。"
    ], 
    "paragraphs": [
      "蕙风芝露，坛际残香轻度。", 
      "蕊珠宫，苔点分圆碧，桃花践破红。", 
      "品流巫峡外，名籍紫微中。", 
      "真侣墉城会，梦魂通。"
    ], 
    "author": "孙光宪", 
    "title": "女冠子·蕙风芝露"
  }, 
  {
    "rhythmic": "女冠子", 
    "notes": [
      "1.淡花瘦玉--形容女冠的仪态。", 
      "2.依约--隐约。", 
      "3.佩琼文--佩玉饰。", 
      "4.瑞露--道家贮露，为修炼事。", 
      "5.绛节--红色符节。道士作法时用具。", 
      "6.黄藕--黄藕冠：黄藕色的冠。浓云：指头发。", 
      "7.吹萧伴--用弄玉和萧史事。"
    ], 
    "paragraphs": [
      "淡花瘦玉，依约神仙妆束。", 
      "佩琼文，瑞露通宵贮，幽香尽日焚。", 
      "碧纱笼绛节，黄藕冠浓云。", 
      "勿以吹箫伴，不同群。"
    ], 
    "author": "孙光宪", 
    "title": "女冠子·淡花瘦玉"
  }, 
  {
    "rhythmic": "风流子", 
    "notes": [
      "1.水葓--草名，生于池塘草泽中。", 
      "2.轧轧--织机声。"
    ], 
    "paragraphs": [
      "茅舍槿篱溪曲，鸡犬自南自北。", 
      "菰叶长，水葓开，门外春波涨绿。", 
      "听织，声促，轧轧鸣梭穿屋。"
    ], 
    "author": "孙光宪", 
    "title": "风流子·茅舍槿篱溪曲"
  }, 
  {
    "rhythmic": "风流子", 
    "notes": [
      "1.长衢--长街。", 
      "2.傅粉--搽粉。", 
      "3.无绪--情绪低落。"
    ], 
    "paragraphs": [
      "楼倚长衢欲暮，簪见神仙伴侣。", 
      "微傅粉，拢梳头，隐映画帘开处。", 
      "无语，无绪，慢曳罗裙归去。"
    ], 
    "author": "孙光宪", 
    "title": "风流子·楼倚长衢欲暮"
  }, 
  {
    "rhythmic": "风流子", 
    "notes": [
      "1.九衢--四通八达的路。"
    ], 
    "paragraphs": [
      "金络玉衔嘶马，系向绿杨陰下。", 
      "朱户掩，绣帘垂，曲院水流花谢。", 
      "欢罢，归也，犹在九衢深夜。"
    ], 
    "author": "孙光宪", 
    "title": "风流子·金络玉衔嘶马"
  }, 
  {
    "rhythmic": "定西番", 
    "notes": [
      "1.鸡禄山--鸡禄山，疑即鸡禄塞，在内蒙古边塞地。游骑：流动的骑兵。", 
      "2.朔天--北方的天。", 
      "3.鹊面弓--鹊面弓：弓名。短韔：弓袋。"
    ], 
    "paragraphs": [
      "鸡禄山前游骑，边草白，朔天明，马蹄轻。", 
      "鹊面弓离短韔，弯来月欲成。", 
      "一只鸡鹘云外，晓鸿惊。"
    ], 
    "author": "孙光宪", 
    "title": "定西番·鸡禄山前游骑"
  }, 
  {
    "rhythmic": "定西番", 
    "notes": [
      "1.帝子--帝王之女。此处应指汉代去西番和亲的公主。"
    ], 
    "paragraphs": [
      "帝子枕前秋夜，霜幄冷，月华明，正三更。", 
      "何处戍楼寒笛，梦残闻一声。", 
      "遥想汉关万里，泪纵横。"
    ], 
    "author": "孙光宪", 
    "title": "定西番·帝子枕前秋夜"
  }, 
  {
    "rhythmic": "河满子", 
    "notes": [
      "1.冠剑--士的服饰的佩物。"
    ], 
    "paragraphs": [
      "冠剑不随君去，江河还共恩深。", 
      "歌袖半遮眉黛惨，泪珠旋滴衣襟。", 
      "惆怅云愁雨怨，断魂何处相寻。"
    ], 
    "author": "孙光宪", 
    "title": "河满子·冠剑不随君去"
  }, 
  {
    "rhythmic": "玉蝴蝶", 
    "notes": [
      "1.粉翘--粉翘：代指飞蝶类。",
      "2.两悠飏--两翅飞扬。", 
      "3.鲜飙暖--新鲜洁净的暖风。"
    ], 
    "paragraphs": [
      "春欲尽，景仍长，满园花正黄。", 
      "粉翘两悠飏，翩翩过短墙。", 
      "鲜飙暖，牵游伴，飞去立残芳。", 
      "无语对萧娘，舞衫沉麝香。"
    ], 
    "author": "孙光宪", 
    "title": "玉蝴蝶·春欲尽"
  }, 
  {
    "rhythmic": "八拍蛮", 
    "notes": [
      "1.拾翠--原指拾取翠鸟羽毛以为首饰，后指妇女春日嬉游。"
    ], 
    "paragraphs": [
      "孔雀尾拖金线长，怕人飞起入丁香。", 
      "越女沙头争拾翠，相呼归去背斜陽。"
    ], 
    "author": "孙光宪", 
    "title": "八拍蛮·孔雀尾拖金线长"
  }, 
  {
    "rhythmic": "竹枝", 
    "notes": [
      "1.竹枝、女儿--唱歌时众人随和的声字。下同。", 
      "2.商女--歌女。", 
      "3.神鸦--乌鸦，因栖息于神祠而称。"
    ], 
    "paragraphs": [
      "门前春水（竹枝）白苹花（女儿），岸上无人（竹枝）小艇斜（女儿）。", 
      "商女经过（竹枝）江欲暮（女儿），散抛残食（竹枝）饲神鸦（女儿）。"
    ], 
    "author": "孙光宪", 
    "title": "竹枝·门前春水白苹花"
  }, 
  {
    "rhythmic": "竹枝", 
    "notes": [
      "1.寻--古长度单位，八尺为一寻。", 
      "2.莲心--双关怜心”。"
    ], 
    "paragraphs": [
      "乱绳千结（竹枝）绊人深（女儿），越罗万丈（竹枝）表长寻（女儿）。", 
      "杨柳在身（竹枝）垂意绪（女儿），藕花落尽（竹枝）见莲心（女儿）。"
    ], 
    "author": "孙光宪", 
    "title": "竹枝·乱绳千结绊人深"
  }, 
  {
    "rhythmic": "思帝乡", 
    "notes": [
      "1.微行--小径。"
    ], 
    "paragraphs": [
      "如何？遣情情更多。", 
      "永日水堂帘下，敛羞蛾。", 
      "六幅罗裙窣地，微行曳碧波。", 
      "看尽满地疏雨，打团荷。"
    ], 
    "author": "孙光宪", 
    "title": "思帝乡·如何"
  }, 
  {
    "rhythmic": "上行杯", 
    "notes": [
      "1.从远道--行远道。", 
      "2.分襟--分别。", 
      "3.燕宋--语出江 淹《别赋》：况秦吴兮绝国，复燕宋兮千里”。意思是：秦、吴、燕、赵四国相隔极远，别恨必深。", 
      "4.骎骎--马疾行。"
    ], 
    "paragraphs": [
      "草草离亭鞍马，从远道，此地分襟，燕宋秦吴千万里。", 
      "无辞一醉。野棠开，江草湿。伫立，沾泣，征骑骎骎。"
    ], 
    "author": "孙光宪", 
    "title": "上行杯·草草离亭鞍马"
  }, 
  {
    "rhythmic": "上行杯", 
    "notes": [
      "1.逡巡--迟疑徘徊，欲行又止。", 
      "2.金船--酒器。"
    ], 
    "paragraphs": [
      "离棹逡巡欲动，临极浦，故人相送，去住心情知不共。", 
      "金船满捧。绮罗愁，丝管咽。回别，帆影灭，江浪如雪。"
    ], 
    "author": "孙光宪", 
    "title": "上行杯·离棹逡巡欲动"
  }, 
  {
    "rhythmic": "谒金门", 
    "notes": [
      "1.三十六--指三十六对。", 
      "2.孤鸾--这里以孤鸾自喻。"
    ], 
    "paragraphs": [
      "留不得！留得也应无益。", 
      "白纻春衫如雪色，扬州初去日。", 
      "轻别离，甘抛掷，江上满帆风疾。", 
      "却羡彩鸳三十六，孤鸾还一只。"
    ], 
    "author": "孙光宪", 
    "title": "谒金门·留不得"
  }, 
  {
    "rhythmic": "思越人", 
    "notes": [
      "1.古台--此处指姑苏台。吴王夫差为西施而筑。", 
      "2.馆娃宫--春秋吴宫名。吴王夫差为西施建。故址在今江 苏省吴县市西南。"
    ], 
    "paragraphs": [
      "古台平，芳草远，馆娃宫外春深。", 
      "翠黛空留千载恨，教人何处相寻。", 
      "绮罗无复当时事，露花点滴香泪。", 
      "惆怅遥天横绿水，鸳鸯对时飞起。"
    ], 
    "author": "孙光宪", 
    "title": "思越人·古台平"
  }, 
  {
    "rhythmic": "思越人", 
    "notes": [
      "1.长洲废苑--长洲苑。在今江 苏吴县市太湖北。", 
      "2.玉人--此处指西施。"
    ], 
    "paragraphs": [
      "渚莲枯，宫树老，长洲废萧条。", 
      "想象玉人空处所，月明独上溪桥。", 
      "经春初败秋风起，江兰绿蕙愁死。", 
      "一片风流伤心地，魂销目断西子。"
    ], 
    "author": "孙光宪", 
    "title": "思越人·渚莲枯"
  }, 
  {
    "rhythmic": "杨柳枝", 
    "notes": [
      "1.阊门--吴王阖闾所建城门名，为苏州城西门。"
    ], 
    "paragraphs": [
      "阊门风暖落花干，飞遍江城江城雪不寒。", 
      "独有晚来临水驿，闲人多凭赤栏干。"
    ], 
    "author": "孙光宪", 
    "title": "杨柳枝·阊门风暖落花干"
  }, 
  {
    "rhythmic": "杨柳枝", 
    "notes": [
      "1.濛濛--此处指杨花柳絮。", 
      "2.浸润--浸润：此处指杨柳受池水渗透。长养：长期养育。", 
      "3.点检--清理。", 
      "4.着行--成行。"
    ], 
    "paragraphs": [
      "有池有榭即濛濛，浸润翻成长养功。", 
      "恰似有人长点检，着行排立向春风。"
    ], 
    "author": "孙光宪", 
    "title": "杨柳枝·有池有榭即濛濛"
  }, 
  {
    "rhythmic": "杨柳枝", 
    "notes": [
      "1.根柢--此处指杨柳的根部。", 
      "2.骖骖金带--形容随风飞舞的柳条。"
    ], 
    "paragraphs": [
      "根柢虽然傍浊河，无妨终日近笙歌。", 
      "骖骖金带谁堪比，还共黄莺不较多。"
    ], 
    "author": "孙光宪", 
    "title": "杨柳枝·根柢虽然傍浊河"
  }, 
  {
    "rhythmic": "杨柳枝", 
    "notes": [
      "1.吴台--姑苏台。", 
      "2.横笛不胜吹--横笛吹不尽《杨柳枝》曲。"
    ], 
    "paragraphs": [
      "万株枯槁怨亡隋，似吊吴台各自垂。", 
      "好是淮陰明月里，酒楼横笛不胜吹。"
    ], 
    "author": "孙光宪", 
    "title": "杨柳枝·万株枯槁怨亡隋"
  }, 
  {
    "rhythmic": "望梅花", 
    "notes": [
      "1.红跗(fu1)--红色花萼的基部。"
    ], 
    "paragraphs": [
      "数枝开与短墙平，见雪萼红跗相映，引起谁人边塞情。", 
      "帘外欲三更，吹断离愁月正明，空听隔江声。"
    ], 
    "author": "孙光宪", 
    "title": "望梅花·数枝开与短墙平"
  }, 
  {
    "rhythmic": "渔歌子", 
    "notes": [
      "1.玉轮--月亮。", 
      "2.联极望--四面张望。", 
      "3.黄鹄--天鹅。", 
      "4.侬家--自称。"
    ], 
    "paragraphs": [
      "草芊芊，波漾漾，湖边草色连波涨。", 
      "沿蓼岸，泊飘汀，天际玉轮初上。", 
      "扣舷歌，联极望，桨声伊轧知何向。", 
      "黄鹊叫，白鸥眠，谁似侬家疏旷。"
    ], 
    "author": "孙光宪", 
    "title": "渔歌子·草芊芊"
  }, 
  {
    "rhythmic": "渔歌子", 
    "notes": [
      "1.金波--月光。", 
      "2.杜若--香草。", 
      "3.霅水--水名。在今浙江 省湖州市南。", 
      "4.松江 --吴淞江 。在今江 苏省境内。 魏承班 二首"
    ], 
    "paragraphs": [
      "泛流萤，明又灭，夜凉水冷东湾阔。", 
      "风浩浩，笛寥寥，万顷金波澄澈。", 
      "杜若洲，香郁烈，一声宿雁霜时节。", 
      "经霅水，过松江，尽属侬家日月。"
    ], 
    "author": "孙光宪", 
    "title": "渔歌子·泛流萤"
  }, 
  {
    "rhythmic": "菩萨蛮", 
    "notes": [
      "1.弹金凤--弹琴筝之类乐器。", 
      "2.兰房--妇女所居的房间。", 
      "3.佩珰--玉佩耳珠。"
    ], 
    "paragraphs": [
      "罗裾薄薄秋波染，眉间画时山两点。", 
      "相见绮筵时，深情暗共知。", 
      "翠翘云鬓动，敛态弹金凤。", 
      "宴罢入兰房，邀入解佩珰。"
    ], 
    "author": "魏承班", 
    "title": "菩萨蛮·罗裾薄薄秋波染"
  }, 
  {
    "rhythmic": "菩萨蛮", 
    "notes": [
      "1.金泥画--泥金画，用金粉涂饰的图案。", 
      "2.玳筵--盛筵。", 
      "3.声战--作声颤”。", 
      "4.红玉--形容人的画容。"
    ], 
    "paragraphs": [
      "罗衣隐约金泥画，玳筵一曲当秋夜。", 
      "声战觑人娇，云袅翠翘。", 
      "酒醺红玉软，眉翠秋山远。", 
      "绣幌麝烟沉，谁人知两心。"
    ], 
    "author": "魏承班", 
    "title": "菩萨蛮·罗衣隐约金泥画"
  },
{
    "rhythmic": "南乡子", 
    "notes": [], 
    "paragraphs": [
      "嫩草如烟，石榴花发海南天。", 
      "日暮江亭春影绿，鸳鸯浴。", 
      "水远山长看不足。"
    ], 
    "author": "欧陽炯", 
    "title": "南乡子·嫩草如烟"
  }, 
  {
    "rhythmic": "南乡子", 
    "notes": [
      "1.停桡--停桨，停船。"
    ], 
    "paragraphs": [
      "画舸停桡，槿花篱外竹横桥。", 
      "水上游人沙上女，回顾，笑指芭蕉林里住。"
    ], 
    "author": "欧陽炯", 
    "title": "南乡子·画舸停桡"
  }, 
  {
    "rhythmic": "南乡子", 
    "notes": [], 
    "paragraphs": [
      "岸远沙平，日斜归路晚霞明。", 
      "孔雀自怜金翠尾，临水，认得行人惊不起。"
    ], 
    "author": "欧陽炯", 
    "title": "南乡子·岸远沙平"
  }, 
  {
    "rhythmic": "南乡子", 
    "notes": [], 
    "paragraphs": [
      "洞口谁家，木兰船系木兰花。", 
      "红袖女郎相引去，游南浦，笑倚春风相对语。[注释]", 
      "1.相引去--相约去。"
    ], 
    "author": "欧陽炯", 
    "title": "南乡子·洞口谁家"
  }, 
  {
    "rhythmic": "南乡子", 
    "notes": [
      "1.二八花钿--代指少女。二八：十六岁。", 
      "2.瑟瑟--绿宝石。"
    ], 
    "paragraphs": [
      "二八花钿，胸前如雪脸如莲。", 
      "耳坠金环穿瑟瑟，霞衣窄，笑倚江头招远客。"
    ], 
    "author": "欧陽炯", 
    "title": "南乡子·二八花钿"
  }, 
  {
    "rhythmic": "南乡子", 
    "notes": [
      "1.南中--南国。", 
      "2.桃榔--树名。常绿树。"
    ], 
    "paragraphs": [
      "路入南中，桃榔叶暗蓼花红。", 
      "两岸人家微雨后，收红豆，树底纤纤抬素手。"
    ], 
    "author": "欧陽炯", 
    "title": "南乡子·路入南中"
  }, 
  {
    "rhythmic": "南乡子", 
    "notes": [
      "1.鲛绡--相传为鲛人所织的绡。此处指手帕。", 
      "2.趖晚日--指太陽跌落。趁：走。"
    ], 
    "paragraphs": [
      "袖敛鲛绡，采香深洞笑相邀。", 
      "藤杖枝头芦酒滴，铺葵席，豆蔻花间趖晚日。"
    ], 
    "author": "欧陽炯", 
    "title": "南乡子·袖敛鲛绡"
  }, 
  {
    "rhythmic": "南乡子", 
    "notes": [], 
    "paragraphs": [
      "翡翠鵁鶄，白萍香里小沙汀。", 
      "岛上陰陰秋雨色，芦花扑，数只渔船何处宿。"
    ], 
    "author": "欧陽炯", 
    "title": "南乡子·翡翠鵁鶄"
  }, 
  {
    "rhythmic": "献衷心", 
    "notes": [
      "1.三五夜--农历十五日夜。"
    ], 
    "paragraphs": [
      "见好花颜色，争笑东风。", 
      "双脸上，晚妆同。", 
      "闭小楼深阁，春景重重。", 
      "三五夜，偏有恨，月明中。", 
      "情未已，信曾通，满衣犹自染檀红。", 
      "恨不如双燕，飞舞帘栊。", 
      "春欲暮，残絮尽，柳条空。"
    ], 
    "author": "欧陽炯", 
    "title": "献衷心·见好花颜色"
  }, 
  {
    "rhythmic": "贺明朝", 
    "notes": [
      "1.缱绻--牢结，不离散。"
    ], 
    "paragraphs": [
      "忆昔花间初识面，红袖半遮妆脸。", 
      "轻转石榴裙带，故将纤纤玉指，愉捻双凤金线。", 
      "碧梧桐锁深深院，谁料得，两情何日教缱绻。", 
      "羡春来双燕，飞到玉楼，朝暮相见。"
    ], 
    "author": "欧陽炯", 
    "title": "贺明朝·忆昔花间初识面"
  }, 
  {
    "rhythmic": "贺明朝", 
    "notes": [
      "1.暗抛红豆--暗中抛掷红豆，以表相思情。", 
      "2.蹙金绣--用金丝银线剌绣成绉纹状。", 
      "3.裛--沾。", 
      "4.韶颜--美好容颜。", 
      "5.只恁--竟然如此。"
    ], 
    "paragraphs": [
      "忆昔花间相见后，只凭纤手，暗抛红豆。", 
      "人前不解，巧传心事。", 
      "别来依旧，辜负春昼。", 
      "碧罗衣上蹙金绣，睹对对鸳鸯，空裛泪痕透。", 
      "想韶颜非久，终是为伊，只恁偷瘦。"
    ], 
    "author": "欧陽炯", 
    "title": "贺明朝·忆昔花间相见后"
  }, 
  {
    "rhythmic": "江城子", 
    "notes": [
      "1.金陵--今南京。", 
      "2.六代繁华--东吴、东晋、宋、齐、梁、陈都定都在金陵。", 
      "3.姑苏繁华--在今江 苏苏州市西南姑苏山上，为春秋时吴国修筑。", 
      "4.江 城--指金陵。"
    ], 
    "paragraphs": [
      "晚日金陵岸草平，落霞明，水无情，六代繁华，暗逐逝波声。", 
      "空有姑苏台上月，如西子镜照江城。"
    ], 
    "author": "欧陽炯", 
    "title": "江城子·晚日金陵岸草平"
  }, 
  {
    "rhythmic": "凤楼春", 
    "notes": [
      "1.绿云丛--发丛。", 
      "2.淑景--美景。", 
      "3.颙望--仰头远望。"
    ], 
    "paragraphs": [
      "凤髻绿云丛，深掩房栊。", 
      "锦书通，梦中相见觉来慵，匀面泪脸珠融。", 
      "因想玉郎何处去，对淑景谁同。", 
      "小楼中，春思无穷。", 
      "倚栏颙望，暗牵愁绪，柳花飞起东风。", 
      "斜日照帘，罗幌香冷粉屏空。", 
      "海棠零落，莺语残红。"
    ], 
    "author": "欧陽炯", 
    "title": "凤楼春·凤髻绿云丛"
  }, 
  {
    "rhythmic": "小重山", 
    "notes": [
      "1.神京--帝都。", 
      "2.禁林--禁林：禁苑的园林。莺语滑：莺叫声流利。", 
      "3.啼妆--妇女以粉薄拭目下，好像啼痕。", 
      "4.天衢--通往京师的路。", 
      "5.笙簧--竹制乐器。"
    ], 
    "paragraphs": [
      "春入神京万木芳，禁林莺语滑，蝶飞狂。", 
      "晓花擎露妨啼妆，红日水，风和百花香。", 
      "烟锁柳丝长，御沟澄碧水，转池塘。", 
      "时时微雨洗劫风光，天衢远，到处引笙簧。"
    ], 
    "author": "和凝", 
    "title": "小重山·春入神京万木芳"
  }, 
  {
    "rhythmic": "小重山", 
    "notes": [
      "1.郄诜枝--事见《晋书·郄诜传》。郄诜自称：臣举贤良对箫，为天下第一，犹桂林第一，昆山之片玉。”此处指科举及第，即折桂。", 
      "2.乌犀白纻--乌犀：黑犀，装饰物。白纻--白布衣服。", 
      "3.探花期--指进士初宴的时间。唐时进士在曲江 、杏园初宴，称探花宴，以进士少俊者二人为探花使。", 
      "4.丹墀--漆成红色的石阶，代指皇宫。"
    ], 
    "paragraphs": [
      "正是神京烂熳时，群仙初折得，郄诜枝。", 
      "乌犀白纻最相宜，精神出，御陌袖鞭垂。", 
      "柳色展愁眉，管弦分响亮，探花期。", 
      "光陰占断曲江池，新榜上，名姓彻丹墀。"
    ], 
    "author": "和凝", 
    "title": "小重山·正是神京烂熳时"
  }, 
  {
    "rhythmic": "临江仙", 
    "notes": [
      "1.雾縠--原指如薄雾的轻纱，此处指薄如轻纱的云雾。", 
      "2.苹风--微风。", 
      "3.鸂鶒战--鸂鶒鸟形首饰在头上颤动。战：通颤”。"
    ], 
    "paragraphs": [
      "海棠香老春江晚，小楼雾縠涳濛。", 
      "翠鬟初出绣帘中，麝烟鸾鬟苹风。", 
      "碾玉钗摇鸂鶒战，雪肌云鬓将融。", 
      "含情遥指碧波东，越王台殿蓼花红。"
    ], 
    "author": "和凝", 
    "title": "临江仙·海棠香老春江晚"
  }, 
  {
    "rhythmic": "临江仙", 
    "notes": [
      "1.犀簪--犀角制的发簪。", 
      "2.步摇金--黄金制的步摇首饰。", 
      "3.兰膏--代指兰灯。"
    ], 
    "paragraphs": [
      "披袍窣地红宫锦，莺语时啭轻音。", 
      "碧罗冠子稳犀簪，凤凰双飐步摇金。", 
      "肌骨细匀红玉软，脸波微送春心。", 
      "娇羞不肯入鸳衾，兰膏光里两情深。"
    ], 
    "author": "和凝", 
    "title": "临江仙·披袍窣地红宫锦"
  }, 
  {
    "rhythmic": "菩萨蛮", 
    "notes": [
      "1.蓝水--水名，源出陕西蓝田东蓝田谷。", 
      "2.莎（suo1）径碧--长着绿色莎草的小径。"
    ], 
    "paragraphs": [
      "越梅半坼轻寒里，冰清淡薄笼蓝水。", 
      "暖觉杏梢红，游丝狂惹风。", 
      "闲阶莎径碧，远梦犹堪惜。", 
      "离恨又迎春，相思难重陈。"
    ], 
    "author": "和凝", 
    "title": "菩萨蛮·越梅半坼轻寒里"
  }, 
  {
    "rhythmic": "山花子", 
    "notes": [
      "1.莺锦--蝉縠：薄如蝉翼的轻纱。麝脐：即麝香。", 
      "2.轻裾--轻袖。", 
      "3.鸂鶒--鸂鶒形的饰物。", 
      "4.星靥--即黄星靥、一种面妆。", 
      "5.蹙金--蹙金开襜：用金丝线剌绣成绉纹状的一种短裙。银泥：裙饰。"
    ], 
    "paragraphs": [
      "莺锦蝉縠馥麝脐，轻裾花早晓烟迷。", 
      "鸂鶒战金红掌坠，翠云低。", 
      "星靥笑偎霞脸畔，蹙金开襜衬银泥。", 
      "春思半和芳草嫩，碧萋萋。"
    ], 
    "author": "和凝", 
    "title": "山花子·莺锦蝉縠馥麝脐"
  }, 
  {
    "rhythmic": "山花子", 
    "notes": [
      "1.银字笙--乐器。用银作字，标明音色高低。", 
      "2.水纹簟--水纹竹席。", 
      "3.扼臂--约臂。", 
      "4.蝇拂子--拂蝇用具。", 
      "5.檀郎--代称美男子。"
    ], 
    "paragraphs": [
      "银字笙寒调正长，水纹簟冷画屏凉。", 
      "玉腕重金扼臂，淡梳妆。", 
      "几度试香纤手暖，一回尝酒绛唇光。", 
      "佯弄红丝蝇拂子，打檀郎。"
    ], 
    "author": "和凝", 
    "title": "山花子·银字笙寒调正长"
  }, 
  {
    "rhythmic": "河满子", 
    "notes": [
      "1.破瓜年几--十六岁年龄。", 
      "2.含情--惯：纵容。得：语助辞。人饶：要人相让，宽恕。"
    ], 
    "paragraphs": [
      "正是破瓜年几，含情惯得人饶。", 
      "桃李精神鹦鹉舌，可堪虚度良宵。", 
      "却爱蓝罗裙子，羡他长束纤腰。"
    ], 
    "author": "和凝", 
    "title": "河满子·正是破瓜年几"
  }, 
  {
    "rhythmic": "河满子", 
    "notes": [
      "1.鱼笺--蜀地的笺。这里代指情书。", 
      "2.熏香小鸭--鸭形小香炉。"
    ], 
    "paragraphs": [
      "写得鱼笺无限，其如花锁春晖。", 
      "目断巫山云雨，空教残梦依依。", 
      "却爱熏香小鸭，羡他长在屏帷。"
    ], 
    "author": "和凝", 
    "title": "河满子·写得鱼笺无限"
  }, 
  {
    "rhythmic": "薄命女", 
    "notes": [
      "1.树杪--树梢。"
    ], 
    "paragraphs": [
      "天欲晓，宫漏穿花声缭绕。", 
      "窗里星光少，冷霞寒侵帐额，残月光沉树杪。", 
      "梦断锦帷空悄悄，强起愁眉小。"
    ], 
    "author": "和凝", 
    "title": "薄命女·天欲晓"
  }, 
  {
    "rhythmic": "望梅花", 
    "notes": [
      "1.越岭--越城岭。在今广西金州、资源等县之间。", 
      "2.寿陽--宋武帝女寿陽公主。此用其梅妆事。", 
      "3.横笛--横笛曲。此指《梅花落》。"
    ], 
    "paragraphs": [
      "春草全无消息，腊雪犹余踪迹。", 
      "越岭寒枝香自坼，冷艳奇芳堪惜。", 
      "何事寿陽无处觅，吹入谁家横笛。"
    ], 
    "author": "和凝", 
    "title": "望梅花·春草全无消息"
  }, 
  {
    "rhythmic": "天仙子", 
    "notes": [
      "1.桃花洞--刘晨、阮肇在天台山采药遇仙女的地方。", 
      "2.瑶台梦--梦入仙境。瑶台：神话中神仙居信的地方，以玉色玉为台基。"
    ], 
    "paragraphs": [
      "柳色披衫金缕凤，纤手轻拈红豆弄，翠蛾双敛正含情。", 
      "桃花洞，瑶台梦，一片春愁谁与共。"
    ], 
    "author": "和凝", 
    "title": "天仙子·柳色披衫金缕凤"
  }, 
  {
    "rhythmic": "天仙子", 
    "notes": [
      "1.洞口--洞口：此处指桃花洞。蔌蔌：象声词。此处指风吹落花声。", 
      "2.烧金--焚香于炉。", 
      "3.篆玉--盘香。这里代指焚香。"
    ], 
    "paragraphs": [
      "洞口春红飞蔌蔌，仙子含愁眉黛绿。", 
      "阮郎何事不归来，懒烧金，慵篆玉。", 
      "流水桃花空断续。"
    ], 
    "author": "和凝", 
    "title": "天仙子·洞口春红飞蔌蔌"
  }, 
  {
    "rhythmic": "春光好", 
    "notes": [
      "1.亸云鬟--发鬟下垂。", 
      "2.罗胜--绮罗所做的饰物。", 
      "3.酥山--酥酷堆积如山形。", 
      "4.窥宋--窥视宋玉。事见宋玉《登徒子好色赋》。此处指窥视情郎。"
    ], 
    "paragraphs": [
      "纱窗暖，画屏间，亸云鬟。", 
      "睡起四肢无力，半春闲。", 
      "玉指剪裁罗胜，金盘点缀酥山。", 
      "窥宋深心无限事，小眉弯。"
    ], 
    "author": "和凝", 
    "title": "春光好·纱窗暖"
  }, 
  {
    "rhythmic": "春光好", 
    "notes": [
      "1.棹歌声--船家所唱歌声。"
    ], 
    "paragraphs": [
      "苹叶软，杏花明，画船轻。", 
      "双浴鸳鸯出绿汀，棹歌声。", 
      "春水无风无浪，春天半雨半晴。", 
      "红粉相随南浦晚，几含情。"
    ], 
    "author": "和凝", 
    "title": "春光好·苹叶软"
  }, 
  {
    "rhythmic": "采桑子", 
    "notes": [
      "1.蝤蛴--蝤蛴：天牛、桑牛的幼虫，因色白丰洁而长，古时用以比喻妇女的颈，此处指妇女衣领。诃梨子：本名诃梨勒，天竺果名。此处指妇女衣领上所绣的花饰。", 
      "2.椒户--椒泥涂饰的屋子。", 
      "3.樗蒲--古代赌博 游戏。", 
      "4.丛头--丛头鞋子：鞋头如花丛状。红编：红色鞋带。", 
      "5.翻教--反使。"
    ], 
    "paragraphs": [
      "蝤蛴领上诃梨子，绣带双垂，椒户闲时，竞学樗蒲赌荔枝。", 
      "丛头鞋子红编细，裙窣金丝。", 
      "无事颦眉，春思翻教阿母疑。"
    ], 
    "author": "和凝", 
    "title": "采桑子·蝤蛴领上诃梨子"
  }, 
  {
    "rhythmic": "柳枝", 
    "notes": [
      "1.青青--形容柳树。《南史·张绪传》：南朝齐武帝曾称赞太昌灵和殿的柳说：“此杨柳风流 可爱，似张绪当年时”。张绪（422-489）风姿美，故称“风流 主”。", 
      "2.洛神--洛水女神。"
    ], 
    "paragraphs": [
      "软碧瑶烟似送人，映花时把翠蛾颦。", 
      "青青自是风流主，慢飐金丝待洛神。"
    ], 
    "author": "和凝", 
    "title": "柳枝·软碧瑶烟似送人"
  }, 
  {
    "rhythmic": "柳枝", 
    "notes": [
      "1.瑟瑟--象声词。", 
      "2.花子--画饰。"
    ], 
    "paragraphs": [
      "瑟瑟罗裙金缕腰，黛眉偎破未重描。", 
      "醉来咬损新花子，拽住仙郎尽放娇。"
    ], 
    "author": "和凝", 
    "title": "柳枝·瑟瑟罗裙金缕腰"
  }, 
  {
    "rhythmic": "柳枝", 
    "notes": [
      "1.自姓和--和凝自称。", 
      "2.攀桂树--即折桂，比喻科举中第。"
    ], 
    "paragraphs": [
      "雀桥初就咽银河，今夜仙郎自姓和。", 
      "不是昔年攀桂树，岂能月里索嫦娥。"
    ], 
    "author": "和凝", 
    "title": "柳枝·雀桥初就咽银河"
  }, 
  {
    "rhythmic": "渔父", 
    "notes": [
      "1.白芷汀--长满白芷草的水边平地。", 
      "2.苹风--微风。", 
      "3.幂幂--覆盖的样子。", 
      "4.芙蓉--荷花。"
    ], 
    "paragraphs": [
      "白芷汀寒立鹭鸶，苹风轻剪浪花时。", 
      "烟幂幂，日迟迟。", 
      "香引芙蓉惹钓丝。"
    ], 
    "author": "和凝", 
    "title": "渔父·白芷汀寒立鹭鸶"
  }, 
  {
    "rhythmic": "虞美人", 
    "notes": [
      "1.金泥凤--帘上金粉所饰的凤形花纹。", 
      "2.香檀--浅红色化妆品。", 
      "3.绿芜--绿色杂草。"
    ], 
    "paragraphs": [
      "晓莺啼破相思梦，帘看金泥凤。", 
      "宿妆犹在酒初醒，翠翘慵整倚云屏，转娉婷。", 
      "香檀细画侵桃脸，罗袂轻轻敛。", 
      "佳期堪恨再难寻，绿芜满院柳成陰，负春心。"
    ], 
    "author": "顾敻", 
    "title": "虞美人·晓莺啼破相思梦"
  }, 
  {
    "rhythmic": "虞美人", 
    "notes": [
      "1.景陽钟--南齐武帝以宫深不闻端门鼓漏声，置钟于景和殿上。宫人闻钟声，早起妆饰。", 
      "2.粉黛--妇女化妆品。粉以饰面，黛以画眉。"
    ], 
    "paragraphs": [
      "触帘风送景陽钟，鸳被绣花重。", 
      "晓帷初卷冷烟浓，翠匀粉黛好仪容，思娇慵。", 
      "起来无语理朝妆，宝匣镜凝光。", 
      "绿荷相倚满池塘，露清枕簟藕花香，恨悠扬。"
    ], 
    "author": "顾敻", 
    "title": "虞美人·触帘风送景陽钟"
  }, 
  {
    "rhythmic": "虞美人", 
    "notes": [
      "1.珠箔--珠帘。", 
      "2.小金--小金鸂鶒：鸂鶒形金属香炉。沉烟：沉香的焚烟。", 
      "3.注檀轻--浅涂红唇。"
    ], 
    "paragraphs": [
      "翠屏闲掩垂珠箔，丝雨笼池阁。", 
      "露沾红藕咽清香，谢娘娇极不成狂，罢朝妆。", 
      "小金鸂鶒沉烟细，腻枕堆云髻。", 
      "浅眉微敛注檀轻，旧欢时有梦魂惊，悔多情。"
    ], 
    "author": "顾敻", 
    "title": "虞美人·翠屏闲掩垂珠箔"
  }, 
  {
    "rhythmic": "虞美人", 
    "notes": [
      "1.屈曲--小屏上用以折叠的环纽。", 
      "2.两蛾攒--双眉愁聚。", 
      "3.颠狂--癫狂。"
    ], 
    "paragraphs": [
      "碧梧桐映纱窗晚，花谢莺声懒。", 
      "小屏屈曲掩青山，翠帷香粉玉炉寒，两蛾攒。", 
      "颠狂少年轻离别，辜负春时节。", 
      "画罗红袂有啼痕，魂消无语倚闺门，欲黄昏。"
    ], 
    "author": "顾敻", 
    "title": "虞美人·碧梧桐映纱窗晚"
  }, 
  {
    "rhythmic": "虞美人", 
    "notes": [
      "1.劳思想--勤思念。", 
      "2.春芜--春日的杂草。", 
      "3.砌--台阶。"
    ], 
    "paragraphs": [
      "深闺春色劳思想，恨共春芜长。", 
      "黄鹂娇啭泥芳妍，杏枝如画倚轻烟，琐窗前。", 
      "凭栏愁立双蛾细，柳影斜摇砌。", 
      "玉郎还是不还家，教人魂梦逐杨花，绕天涯。"
    ], 
    "author": "顾敻", 
    "title": "虞美人·深闺春色劳思想"
  }, 
  {
    "rhythmic": "虞美人", 
    "notes": [
      "1.琼英--似玉的美石。", 
      "2.三清--仙境。", 
      "3.稳簪--稳插。", 
      "4.醮坛--道士祈祷的坛。", 
      "5.鸾凤--鸾鸟与凤凰。"
    ], 
    "paragraphs": [
      "少年艳质胜琼英，早晚别三清。", 
      "莲冠稳簪钿篦横，飘飘罗袖碧云轻，画难成。", 
      "迟迟少转腰身袅，翠靥眉心小。", 
      "醮坛风急杏花香。", 
      "此时恨不驾鸾凤，访刘郎。"
    ], 
    "author": "顾敻", 
    "title": "虞美人·少年艳质胜琼英"
  }, 
  {
    "rhythmic": "河传", 
    "notes": [
      "1.燕飏--燕高飞。", 
      "2.鸳鸯交 颈--这里指屏上的图案。", 
      "3.金鸂鶒--鸂鶒形金属香炉。"
    ], 
    "paragraphs": [
      "燕飏，晴景。", 
      "小窗屏暖，鸳鸯交颈。", 
      "菱花掩却翠鬓欹，慵整。海棠帘外影。", 
      "绣帷香断金鸂鶒，无消息，心事空相忆。", 
      "倚东风，春正浓。", 
      "愁红，泪痕衣上重。"
    ], 
    "author": "顾敻", 
    "title": "河传·燕飏"
  }, 
  {
    "rhythmic": "河传", 
    "notes": [
      "1.焦--烬。"
    ], 
    "paragraphs": [
      "曲槛，春晚。", 
      "波光渺渺，不知何处。", 
      "岸花汀草共依依，雨微，鹧鸪相逐飞。", 
      "天涯离恨江声咽，啼猿切，此意向谁说。", 
      "倚兰桡，独无聊。", 
      "魂消，小炉香欲焦。"
    ], 
    "author": "顾敻", 
    "title": "河传·曲槛"
  }, 
  {
    "rhythmic": "甘州子", 
    "notes": [
      "1.龙麝--龙脑香和麝香。", 
      "2.荧煌--烛光半明半暗。", 
      "3.刁斗--小铃。此处指宫中传夜铃。", 
      "4.罗荐--罗席。"
    ], 
    "paragraphs": [
      "一炉龙麝锦帷旁，屏掩映，烛荧煌。", 
      "禁楼刁斗喜初长，罗荐绣鸳鸯。", 
      "山枕上，私语口脂香。"
    ], 
    "author": "顾敻", 
    "title": "甘州子·一炉龙麝锦帷旁"
  }, 
  {
    "rhythmic": "甘州子", 
    "notes": [
      "1.罗茵--丝罗褥子。"
    ], 
    "paragraphs": [
      "每逢清夜与良晨，多怅望，足伤神。", 
      "云迷水隔意中人，寂寞绣罗茵。", 
      "山枕上，几点泪痕新。"
    ], 
    "author": "顾敻", 
    "title": "甘州子·每逢清夜与良晨"
  }, 
  {
    "rhythmic": "甘州子", 
    "notes": [
      "1.刘阮访仙踪--用刘晨、阮肇采药遇仙女事。", 
      "2.款曲--款曲：诉说衷情委曲。韶容：美丽的容貌。"
    ], 
    "paragraphs": [
      "曾如刘阮访仙踪，深洞客，此时逢。", 
      "绮筵散后绣衾同，款曲见韶容。", 
      "山枕上，长是怯晨钟。"
    ], 
    "author": "顾敻", 
    "title": "甘州子·曾如刘阮访仙踪"
  }, 
  {
    "rhythmic": "甘州子", 
    "notes": [
      "1.瑶琴--玉饰的琴。", 
      "2.青琐--雕花的窗。此处代指闺房。", 
      "3.镇--压。"
    ], 
    "paragraphs": [
      "露桃花里小楼深，持玉盏，听瑶琴。", 
      "醉归青琐入鸳衾，月色照衣襟。", 
      "山枕上，翠钿镇眉心。"
    ], 
    "author": "顾敻", 
    "title": "甘州子·露桃花里小楼深"
  }, 
  {
    "rhythmic": "甘州子", 
    "notes": [
      "1.红炉--火旺的香炉。", 
      "2.玉纤--纤指如玉。"
    ], 
    "paragraphs": [
      "红炉深夜醉调笙，敲拍处，玉纤轻。", 
      "小屏古画岸低平，烟月满闲庭。", 
      "山枕上，灯背脸波横。"
    ], 
    "author": "顾敻", 
    "title": "甘州子·红炉深夜醉调笙"
  }, 
  {
    "rhythmic": "玉楼春", 
    "notes": [
      "1.庭砌--庭前砌阶。", 
      "2.游冶--冶游，野游。后世多指声色娱乐。"
    ], 
    "paragraphs": [
      "月照玉楼春漏促，飒飒风摇庭砌竹。", 
      "梦惊鸳被觉来时，何处管弦声断续。", 
      "惆怅少年游冶去，枕上两蛾攒细绿。", 
      "晓莺帘外语花枝，背帐犹残红蜡烛。"
    ], 
    "author": "顾敻", 
    "title": "玉楼春·月照玉楼春漏促"
  }, 
  {
    "rhythmic": "玉楼春", 
    "notes": [
      "1.纵疏狂--放纵不羁。"
    ], 
    "paragraphs": [
      "柳映玉楼春日晚，雨细风轻烟草软。", 
      "画堂鹦鹉语雕笼，金粉小屏犹半掩。", 
      "香灭绣帷人寂寂，倚槛无言愁思远。", 
      "恨郎何处纵疏狂，长使含啼眉不展。"
    ], 
    "author": "顾敻", 
    "title": "玉楼春·柳映玉楼春日晚"
  }, 
  {
    "rhythmic": "玉楼春", 
    "notes": [
      "1.水沉--沉香。", 
      "2.玉箸--比喻眼泪。", 
      "3.无计--无计那他：无计奈他。婿：女子之夫。"
    ], 
    "paragraphs": [
      "月皎露华窗影细，风送菊香沾绣袂。", 
      "博山炉冷水沉微，惆怅金闺终日闭。", 
      "懒展罗衾垂玉箸，羞对菱花簪宝髻。", 
      "良宵好事枉教休，无计那他狂耍婿。"
    ], 
    "author": "顾敻", 
    "title": "玉楼春·月皎露华窗影细"
  }, 
  {
    "rhythmic": "玉楼春", 
    "notes": [
      "1.绿绮--绿绮：琴名。红锦荐：红锦席。", 
      "2.声欲战--声音颤动。", 
      "3.镇长--久长。"
    ], 
    "paragraphs": [
      "拂水双飞来去燕，曲槛小屏山六扇。", 
      "春愁凝思结眉心，绿绮懒调红锦荐。", 
      "话别情多声欲战，玉箸痕留红粉面。", 
      "镇长独立到黄昏，却怕良宵频梦见。"
    ], 
    "author": "顾敻", 
    "title": "玉楼春·拂水双飞来去燕"
  },
{
    "rhythmic": "河满子", 
    "notes": [
      "1.缅想--缅怀、追想。", 
      "2.长日愁生--终日生愁。", 
      "3.谁见--哪见。"
    ], 
    "paragraphs": [
      "寂寞芳菲暗度，岁华如箭堪惊。", 
      "缅想旧欢多少事，转添春思难平。", 
      "曲槛丝垂金柳，小窗弦断银筝。", 
      "深院空闻燕语，满园闲落花轻。", 
      "一片相思休不得，忍教长日愁生。", 
      "谁见夕陽孤梦，觉来无限伤情。"
    ], 
    "author": "毛熙震", 
    "title": "河满子·寂寞芳菲暗度"
  }, 
  {
    "rhythmic": "河满子", 
    "notes": [
      "1.亸袂--垂袖。", 
      "2.云母帐--以云母为饰的帐。云母：一种矿石。", 
      "3.纤琼--指佳人手指。"
    ], 
    "paragraphs": [
      "无语残妆淡薄，含羞亸袂轻盈。", 
      "几度香闺眠过晓，绮窗疏日微明。", 
      "云母帐中偷惜，水晶枕上初惊。", 
      "笑靥嫩疑花坼，愁眉翠敛山横。", 
      "相望只教添怅恨，整鬟时见纤琼。", 
      "独倚朱扉闲立，谁知别有深情。"
    ], 
    "author": "毛熙震", 
    "title": "河满子·无语残妆淡薄"
  }, 
  {
    "rhythmic": "小重山", 
    "notes": [
      "1.损婵娟--损坏美好姿态。", 
      "2.玉箸--比喻眼泪。"
    ], 
    "paragraphs": [
      "梁燕双飞画阁前，寂寥多少恨，懒孤眠。", 
      "晓来闲处想君怜，红罗帐，金鸭冷沉烟。", 
      "谁信损婵娟，倚屏啼玉箸，湿香钿。", 
      "四肢无力上秋千，群花谢，愁对艳陽天。"
    ], 
    "author": "毛熙震", 
    "title": "小重山·梁燕双飞画阁前"
  }, 
  {
    "rhythmic": "定西番", 
    "notes": [
      "1.戏蔷薇--嘲弄蔷薇。此处以花比喻美人孤独。"
    ], 
    "paragraphs": [
      "苍翠浓陰满院，莺对语，蝶交飞，戏蔷薇。", 
      "斜日倚栏风好，余香出绣衣。", 
      "未得玉郎消息，几时归。"
    ], 
    "author": "毛熙震", 
    "title": "定西番·苍翠浓陰满院"
  }, 
  {
    "rhythmic": "木兰花", 
    "notes": [
      "1.翠箔--翠帘。", 
      "2.金带--指金带枕。"
    ], 
    "paragraphs": [
      "掩朱扉，钩翠箔，满院莺声春寂寞。", 
      "匀粉泪，恨檀郎，一去不归花又落。", 
      "对斜晖，临小阁，前事岂堪重想着。", 
      "金带冷，画屏幽，宝帐慵熏兰麝薄。"
    ], 
    "author": "毛熙震", 
    "title": "木兰花·掩朱扉"
  }, 
  {
    "rhythmic": "后庭花", 
    "notes": [
      "1.瑞庭--宫庭。", 
      "2.揭--揭调、高调。", 
      "3.陵谷--指地面高低形势的变动。比喻世事的变化。", 
      "4.尘黦--尘斑。", 
      "5.圭月--语出江 淹《别赋》：秋月如圭”。圭：长形玉版。"
    ], 
    "paragraphs": [
      "莺啼燕语芳菲节，瑞庭花发。", 
      "昔时欢宴歌声揭，管弦清越。", 
      "自从陵谷追游歇，画梁尘黦。", 
      "伤心一片如圭月，闲锁宫阙。"
    ], 
    "author": "毛熙震", 
    "title": "后庭花·莺啼燕语芳菲节"
  }, 
  {
    "rhythmic": "后庭花", 
    "notes": [
      "1.步摇珠翠--首饰。", 
      "2.檀点--红唇一点。"
    ], 
    "paragraphs": [
      "轻盈舞妓含芳艳，竞妆新脸。", 
      "步摇珠翠修蛾敛，腻鬟云染。", 
      "歌声慢发开檀点，绣衫斜掩。", 
      "时将纤手匀红脸，笑招金靥。"
    ], 
    "author": "毛熙震", 
    "title": "后庭花·轻盈舞妓含芳艳"
  }, 
  {
    "rhythmic": "后庭花", 
    "notes": [
      "1.蒨--蒨草，可以染绛色。此处形容衣色。"
    ], 
    "paragraphs": [
      "越罗小袖新香蒨，薄笼金钏。", 
      "倚栏无语摇轻扇，半遮匀面。", 
      "春残日暖莺娇懒，满庭花片。", 
      "怎不教人长相见，画堂深院。"
    ], 
    "author": "毛熙震", 
    "title": "后庭花·越罗小袖新香蒨"
  }, 
  {
    "rhythmic": "酒泉子", 
    "notes": [
      "1.锦檀--有锦套的檀木枕。", 
      "2.翘股--钗饰。", 
      "3.翠云--头发。", 
      "4.魂梦役--魂梦牵。"
    ], 
    "paragraphs": [
      "闲卧绣纬，慵想万般情宠。", 
      "锦檀偏，翘股重，翠云欹。", 
      "暮天屏上春山碧，映香烟雾隔。", 
      "蕙兰心，魂梦役，敛蛾眉。"
    ], 
    "author": "毛熙震", 
    "title": "酒泉子·闲卧绣纬"
  }, 
  {
    "rhythmic": "酒泉子", 
    "notes": [
      "1.钿匣--钿匣：镜匣。舞鸾：镜中孤影。", 
      "2.呵展--用口嘘之。使舒展开。"
    ], 
    "paragraphs": [
      "钿匣舞鸾，隐映艳红修碧。", 
      "月梳斜，云鬓腻，粉香寒。", 
      "晓花微敛轻呵展，袅钗金燕软。", 
      "日初升，帘半卷，对妆残。"
    ], 
    "author": "毛熙震", 
    "title": "酒泉子·钿匣舞鸾"
  }, 
  {
    "rhythmic": "菩萨蛮", 
    "notes": [
      "1.风筝--此处指风铃。", 
      "2.行云--写梦境。行云：比喻远行的情人 。"
    ], 
    "paragraphs": [
      "梨花满院飘香雪，高楼夜静风筝咽。", 
      "斜月照帘帷，忆君和梦稀。", 
      "小窗灯影背，燕语惊愁态。", 
      "屏掩断香飞，行云山外归。"
    ], 
    "author": "毛熙震", 
    "title": "菩萨蛮·梨花满院飘香雪"
  }, 
  {
    "rhythmic": "菩萨蛮", 
    "notes": [
      "1.高轴--高卷。", 
      "2.等闲--无端。"
    ], 
    "paragraphs": [
      "绣帘高轴临塘看，雨翻荷芰真珠散。", 
      "残暑晚初凉，轻风渡水香。", 
      "无聊悲往事，怎奈牵情思。", 
      "光景暗相催，等闲秋又来。"
    ], 
    "author": "毛熙震", 
    "title": "菩萨蛮·绣帘高轴临塘看"
  }, 
  {
    "rhythmic": "菩萨蛮", 
    "notes": [
      "1.五陵--五陵：富贵家所居的地方。薄幸：浅薄轻浮，此指薄情郎。"
    ], 
    "paragraphs": [
      "天含残碧融春色，五陵薄幸无消息。", 
      "尽日掩朱门，离愁暗断魂。", 
      "莺啼芳树暖，燕拂回塘满。", 
      "寂寞对屏山，相思醉梦间。"
    ], 
    "author": "毛熙震", 
    "title": "菩萨蛮·天含残碧融春色"
  }, 
  {
    "rhythmic": "浣溪沙", 
    "notes": [
      "1.郁金黄--郁金香染成的黄色。", 
      "2.檀注--点红唇。", 
      "3.拚却--舍弃。"
    ], 
    "paragraphs": [
      "入夏偏宜淡薄妆，越罗衣褪郁金黄，翠钿檀注助容光。", 
      "相见无言还有恨，几回拚却又思量，月窗香径梦悠飏。"
    ], 
    "author": "李珣", 
    "title": "浣溪沙·入夏偏宜淡薄妆"
  }, 
  {
    "rhythmic": "浣溪沙", 
    "notes": [
      "1.内家妆--内宫妆，宫人妆。"
    ], 
    "paragraphs": [
      "晚出闲庭看海棠，风流学得内家妆，小钗横戴一枝芳。", 
      "镂玉梳斜云鬓腻，缕金衣透雪肌香，暗思何事立残陽。"
    ], 
    "author": "李珣", 
    "title": "浣溪沙·晚出闲庭看海棠"
  }, 
  {
    "rhythmic": "浣溪沙", 
    "notes": [
      "1.六街--泛指繁华街市。", 
      "2.早为--早为：已是。巫峡梦：指楚襄王梦巫山神女事。"
    ], 
    "paragraphs": [
      "访旧伤离欲断魂，无因重见玉楼人，六街微雨镂香尘。", 
      "早为不逢巫峡梦，那堪虚度锦江春，遇花倾酒莫辞频。"
    ], 
    "author": "李珣", 
    "title": "浣溪沙·访旧伤离欲断魂"
  }, 
  {
    "rhythmic": "浣溪沙", 
    "notes": [
      "1.水潾潾--此处形容簟席的水纹。"
    ], 
    "paragraphs": [
      "红藕花香到槛频，可堪闲忆似花人，旧欢如梦绝音尘。", 
      "翠叠画屏山隐隐，冷铺纹簟水潾潾，断魂何处一蝉新。"
    ], 
    "author": "李珣", 
    "title": "浣溪沙·红藕花香到槛频"
  }, 
  {
    "rhythmic": "渔歌子", 
    "notes": [
      "1.信浮沉--任其浮沉。比喻人生的升降际遇。"
    ], 
    "paragraphs": [
      "楚山青，湘水绿，春风淡荡看不足。", 
      "草芊芊，花簇簇，渔艇棹歌相续。", 
      "信浮沉，无管束，钓回乘月归湾曲。", 
      "酒盈樽，云满屋，不见人间荣辱。"
    ], 
    "author": "李珣", 
    "title": "渔歌子·楚山青"
  }, 
  {
    "rhythmic": "渔歌子", 
    "notes": [
      "1.荻花--草名。", 
      "2.橘洲--又名橘子洲，因多橘而名。在湖南长沙湘江 中。", 
      "3.垂纶--垂下钓丝。"
    ], 
    "paragraphs": [
      "荻花秋，潇湘夜，橘洲佳景如屏画。", 
      "碧烟中，明月下，小艇垂纶初罢。", 
      "水为乡，篷作舍，鱼羹稻饭常餐也。", 
      "酒盈杯，书满架，名利不将心挂。"
    ], 
    "author": "李珣", 
    "title": "渔歌子·荻花秋"
  }, 
  {
    "rhythmic": "渔歌子", 
    "notes": [
      "1.酌醑--酌美酒。"
    ], 
    "paragraphs": [
      "柳垂丝，花满树，莺啼楚岸春山暮。", 
      "棹轻舟，出深浦，缓唱渔歌归去。", 
      "罢垂纶，还酌醑，孤村遥指云遮处。", 
      "下长汀，临浅渡，惊起一行沙鹭。"
    ], 
    "author": "李珣", 
    "title": "渔歌子·柳垂丝"
  }, 
  {
    "rhythmic": "渔歌子", 
    "notes": [
      "1.九疑山--九嶷山。在今湖南宁远县南，相传虞舜葬于此。", 
      "2.三湘水--流经湖南的三条江 水。", 
      "3.绿蚁--洒上浮起绿色泡沫，代称酒。"
    ], 
    "paragraphs": [
      "九疑山，三湘水，芦花时节秋风起。", 
      "水云间，山月里，棹月穿云游戏。", 
      "鼓清琴，倾绿蚁，扁舟自得逍遥志。", 
      "任东西，无定止，不议人间醒醉。"
    ], 
    "author": "李珣", 
    "title": "渔歌子·九疑山"
  }, 
  {
    "rhythmic": "巫山一段云", 
    "notes": [
      "1.停桡--停桡：停桨。水湄：水岸。", 
      "2.空祠--指巫山神女祠。相传为楚怀王立，号为朝云。"
    ], 
    "paragraphs": [
      "有客经巫峡，停桡向水湄。", 
      "楚王曾此梦瑶姬，一梦杳无期。", 
      "尘暗珠帘卷，香消翠帷垂。", 
      "西风回首不胜悲，暮雨洒空祠。"
    ], 
    "author": "李珣", 
    "title": "巫山一段云·有客经巫峡"
  }, 
  {
    "rhythmic": "巫山一段云", 
    "notes": [
      "1.古庙--古庙：巫山神女庙。青峰：巫山十二峰。", 
      "2.行宫--这里指楚灵王游宴处，俗称细腰宫。", 
      "3.啼猿--巫峡多猿啼声。"
    ], 
    "paragraphs": [
      "古庙依青嶂，行宫枕碧流。", 
      "水声山色锁妆楼，往事思悠悠。", 
      "云雨朝还暮，烟花春复秋。", 
      "啼猿何必近孤舟，行客自多愁。"
    ], 
    "author": "李珣", 
    "title": "巫山一段云·古庙依青嶂"
  }, 
  {
    "rhythmic": "临江仙", 
    "notes": [
      "1.双鱼--钗饰。"
    ], 
    "paragraphs": [
      "帘卷池心小阁虚，暂凉闲步徐徐。", 
      "芰荷经雨半凋疏，拂堤垂柳，蝉噪夕陽余。", 
      "不语低鬟幽思远，玉钗斜坠双鱼。", 
      "几回偷看寄来书，离情别恨，相隔欲何如。"
    ], 
    "author": "李珣", 
    "title": "临江仙·帘卷池心小阁虚"
  }, 
  {
    "rhythmic": "临江仙", 
    "notes": [
      "1.情悰--情绪。", 
      "2.小池--小池：代指镜子。芙蓉：比喻佳人姿容美丽。"
    ], 
    "paragraphs": [
      "莺报帘前暖日红，玉炉残麝犹浓。", 
      "起来闺思尚疏慵，别愁春梦，谁解此情悰。", 
      "强整娇姿临宝镜，小池一朵芙蓉。", 
      "旧欢无处再寻踪，更堪回顾，屏画九疑峰。"
    ], 
    "author": "李珣", 
    "title": "临江仙·莺报帘前暖日红"
  }, 
  {
    "rhythmic": "南乡子", 
    "notes": [], 
    "paragraphs": [
      "烟漠漠，雨凄凄，岸花零落鹧鸪啼。", 
      "远客扁舟临野渡，思乡处，潮退水平春色暮。"
    ], 
    "author": "李珣", 
    "title": "南乡子·烟漠漠"
  }, 
  {
    "rhythmic": "南乡子", 
    "notes": [
      "1.一卮--一杯。卮：酒器。"
    ], 
    "paragraphs": [
      "兰棹举，水纹开，竞携藤笼采莲来。", 
      "回塘深处遥相见，邀同宴，绿酒一卮红上面。"
    ], 
    "author": "李珣", 
    "title": "南乡子·兰棹举"
  }, 
  {
    "rhythmic": "南乡子", 
    "notes": [
      "1.真珠--珍珠。蚌中所生。"
    ], 
    "paragraphs": [
      "归路近，扣舷歌，采真珠处水风多。", 
      "曲岸小桥山月过，烟深锁，豆蔻花垂千万朵。"
    ], 
    "author": "李珣", 
    "title": "南乡子·归路近"
  }, 
  {
    "rhythmic": "南乡子", 
    "notes": [
      "1.窈窕--美好。"
    ], 
    "paragraphs": [
      "乘彩舫，过莲塘，棹歌惊起睡鸳鸯。", 
      "游女带香偎伴笑，争窈窕，竞折团荷遮晚照。"
    ], 
    "author": "李珣", 
    "title": "南乡子·乘彩舫"
  }, 
  {
    "rhythmic": "南乡子", 
    "notes": [
      "1.泛红螺--浮酒满杯。红螺：酒器。", 
      "2.蘸水--浸入水。"
    ], 
    "paragraphs": [
      "倾绿蚁，泛红螺，闲邀女伴簇笙歌。", 
      "避暑信船轻浪里，闲游戏，夹岸荔枝红蘸水。"
    ], 
    "author": "李珣", 
    "title": "南乡子·倾绿蚁"
  }, 
  {
    "rhythmic": "南乡子", 
    "notes": [
      "1.春酒--冬季酿制，及春而成的酒。"
    ], 
    "paragraphs": [
      "云带雨，浪迎风，钓翁回棹碧湾中。", 
      "春酒香熟鲈鱼美，谁同醉？", 
      "缆却扁舟篷底睡。"
    ], 
    "author": "李珣", 
    "title": "南乡子·云带雨"
  }, 
  {
    "rhythmic": "南乡子", 
    "notes": [
      "1.缓唱--棹歌：以棹击节而歌。极浦：远浦。"
    ], 
    "paragraphs": [
      "沙月静，水烟轻，芰荷香里夜船行。", 
      "绿鬟红脸谁家女？", 
      "遥相顾，缓唱棹歌极浦去。"
    ], 
    "author": "李珣", 
    "title": "南乡子·沙月静"
  }, 
  {
    "rhythmic": "南乡子", 
    "notes": [
      "1.越南--古百越之地。今闽、粤之地。", 
      "2.瘴雨--含瘴气的雨。瘴气：我国南部和西南部地区山林间湿热蒸发致人疾病的气。"
    ], 
    "paragraphs": [
      "渔市散，渡船稀，越南云树望中微。", 
      "行客待湘天欲暮，送春浦，愁听猩猩啼瘴雨。"
    ], 
    "author": "李珣", 
    "title": "南乡子·渔市散"
  }, 
  {
    "rhythmic": "南乡子", 
    "notes": [
      "1.焦红--蕉红。深红色。", 
      "2.越王台--西汉南越王赵佗筑。在今广东越秀山上。"
    ], 
    "paragraphs": [
      "拢云髻，背犀梳，焦红衫映绿罗裙。", 
      "越王台下春风暖，药盈岸，游赏每邀邻女伴。"
    ], 
    "author": "李珣", 
    "title": "南乡子·拢云髻"
  }, 
  {
    "rhythmic": "南乡子", 
    "notes": [
      "1.属意--心有所属。"
    ], 
    "paragraphs": [
      "相见处，晚晴天，斜桐花下越台前。", 
      "暗里回眸深属意，遗双翠，骑象背人先过水。"
    ], 
    "author": "李珣", 
    "title": "南乡子·相见处"
  }, 
  {
    "rhythmic": "女冠子", 
    "notes": [
      "1.金磬--乐器。", 
      "2.珠幢--以珠为饰的旌旗。", 
      "3.步虚声--道士诵经的声音。"
    ], 
    "paragraphs": [
      "星高月午，丹桂青松深处。", 
      "醮坛开，金磬敲清露，珠幢立翠苔。", 
      "步虚声缥缈，想象思徘徊。", 
      "晓天归去路，指蓬莱。"
    ], 
    "author": "李珣", 
    "title": "女冠子·星高月午"
  }, 
  {
    "rhythmic": "女冠子", 
    "notes": [
      "1.洞天--道家称仙人所居处。", 
      "2.玉堂--仙人所居。", 
      "3.刘阮--用刘晨、阮肇采药遇仙女事。"
    ], 
    "paragraphs": [
      "春山夜静，愁闻洞天疏磬。", 
      "玉堂虚，细雾垂珠佩，轻烟曳翠裙。", 
      "对花情脉脉，望月步徐徐。", 
      "刘阮今何处？绝来书。"
    ], 
    "author": "李珣", 
    "title": "女冠子·春山夜静"
  }, 
  {
    "rhythmic": "酒泉子", 
    "notes": [], 
    "paragraphs": [
      "寂寞青楼，风触绣帘珠碎撼。", 
      "月朦胧，花暗淡，锁春愁。", 
      "寻想往事依稀梦，泪脸桃红色重。", 
      "鬓欹蝉。钗坠凤，思悠悠。"
    ], 
    "author": "李珣", 
    "title": "酒泉子·寂寞青楼"
  }, 
  {
    "rhythmic": "酒泉子", 
    "notes": [
      "1.雨渍--雨浸。", 
      "2.三楚--战国楚地。今黄淮至湖南一带。"
    ], 
    "paragraphs": [
      "雨渍花零，红散香凋池两岸。", 
      "别情遥，春歌断，掩银屏。", 
      "孤帆早晚离三楚，闲理钿筝愁几许？", 
      "曲中情，弦上语，不堪听。"
    ], 
    "author": "李珣", 
    "title": "酒泉子·雨渍花零"
  }, 
  {
    "rhythmic": "酒泉子", 
    "notes": [], 
    "paragraphs": [
      "秋雨联绵，声散败荷丛里。", 
      "那堪深夜枕前听，酒初醒。", 
      "牵愁惹思更无停，烛暗香凝天欲曙。", 
      "细和烟，冷和雨，透帘旌。"
    ], 
    "author": "李珣", 
    "title": "酒泉子·秋雨联绵"
  }, 
  {
    "rhythmic": "酒泉子", 
    "notes": [
      "1.影徘徊--指月影徘徊。"
    ], 
    "paragraphs": [
      "秋月婵娟，皎洁碧纱窗外。", 
      "照花穿竹冷沉沉，印池心。", 
      "凝露滴，砌蛩吟，惊觉谢娘残梦。", 
      "夜深斜傍枕前来，影徘徊。"
    ], 
    "author": "李珣", 
    "title": "酒泉子·秋月婵娟"
  }, 
  {
    "rhythmic": "望远行", 
    "notes": [
      "1.晕绣--用彩线绣成颜色凋和的花纹。", 
      "2.辜--辜负。"
    ], 
    "paragraphs": [
      "春日迟迟思寂寥，行客关山路遥。", 
      "琼窗时听语莺娇，柳丝牵恨一条条。", 
      "休晕绣，罢吹萧，貌逐残花暗凋。", 
      "同心犹结旧裙腰，忍辜风月度良宵。"
    ], 
    "author": "李珣", 
    "title": "望远行·春日迟迟思寂寥"
  }, 
  {
    "rhythmic": "望远行", 
    "notes": [
      "1.鉴空帷--照空帷。"
    ], 
    "paragraphs": [
      "露滴幽庭落叶时，愁聚萧娘柳眉。", 
      "玉郎一去负佳期，水云迢递雁书迟。", 
      "屏半掩，枕斜欹，蜡泪无言对垂。", 
      "吟蛩断续漏频移，入窗明月鉴空帷。"
    ], 
    "author": "李珣", 
    "title": "望远行·露滴幽庭落叶时"
  }, 
  {
    "rhythmic": "菩萨蛮", 
    "notes": [
      "1.平芜--杂草繁茂的原野。"
    ], 
    "paragraphs": [
      "回塘起波纹细，剌桐花里门斜闭。", 
      "残日照平芜，双双飞鹧鸪。", 
      "征帆何处客，相见还相隔。", 
      "不语欲魂消，望中烟水遥。"
    ], 
    "author": "李珣", 
    "title": "菩萨蛮·回塘起波纹细"
  }, 
  {
    "rhythmic": "菩萨蛮", 
    "notes": [
      "1.等闲--平常，随便。", 
      "2.恨君”二句--怨恨你轻易说离别。潇湘：泛指湖南湘江 流域。"
    ], 
    "paragraphs": [
      "等闲将度三春景，帘垂碧砌参差影。", 
      "曲槛日初斜，杜鹃啼落花。", 
      "恨君容易处，又话潇湘去。", 
      "凝思倚屏山，泪流红脸斑。"
    ], 
    "author": "李珣", 
    "title": "菩萨蛮·等闲将度三春景"
  }, 
  {
    "rhythmic": "菩萨蛮", 
    "notes": [
      "1.征棹--征人的船。", 
      "2.动--不觉，不经意。"
    ], 
    "paragraphs": [
      "隔帘微雨双飞燕，砌花零落红深浅。", 
      "捻得宝筝凋，心随征棹遥。", 
      "楚天云外路，动便经年去。", 
      "香断画屏深，旧欢何处寻。"
    ], 
    "author": "李珣", 
    "title": "菩萨蛮·隔帘微雨双飞燕"
  }, 
  {
    "rhythmic": "西溪子", 
    "notes": [
      "1.圆梦--解说梦中事，从而附会人事，推测吉凶。"
    ], 
    "paragraphs": [
      "金缕翠钿浮动，妆罢小窗圆梦。", 
      "日高时，春已老，人来到，满地落花慵扫。", 
      "无语倚屏风，泣残红。"
    ], 
    "author": "李珣", 
    "title": "西溪子·金缕翠钿浮动"
  }, 
  {
    "rhythmic": "虞美人", 
    "notes": [
      "1.垂凤--风钗。"
    ], 
    "paragraphs": [
      "金笼莺报天将曙，惊起分飞处。", 
      "夜来潜与玉郎期，多情不觉酒醒迟，失归期。", 
      "映花避月遥相送，腻髻偏凤。", 
      "欲回娇步入香闺，倚屏无语捻云篦，翠眉低。"
    ], 
    "author": "李珣", 
    "title": "虞美人·金笼莺报天将曙"
  }, 
  {
    "rhythmic": "河传", 
    "notes": [
      "1.巴楚--巴江 、楚江 。"
    ], 
    "paragraphs": [
      "去去，何处？迢迢巴楚，山水相连。", 
      "朝云暮雨，依旧十二峰前，猿声到客船。", 
      "愁肠岂异丁香结？因离别，故国音书绝。", 
      "想佳人花下，对明月春风，恨应同。"
    ], 
    "author": "李珣", 
    "title": "河传·去去"
  }, 
  {
    "rhythmic": "河传", 
    "notes": [
      "1.送君南浦--江 淹《别赋》：送君南浦，伤如之何？”", 
      "2.粉檀--指傅面涂唇的化妆品。"
    ], 
    "paragraphs": [
      "春暮，微雨。送君南浦，愁敛双蛾。", 
      "落花深处，啼鸟似逐离散，粉檀珠泪和。", 
      "临流更把同心结，情哽咽，后会何时节？", 
      "不堪回首，相望已隔汀洲，檐声幽。"
    ], 
    "author": "李珣", 
    "title": "河传·春暮"
  },
{
    "rhythmic": "女冠子", 
    "notes": [
      "1.时世--时世妆，入时之妆。", 
      "2.双靥--两个酒窝。", 
      "3.化--变化成仙而去。"
    ], 
    "paragraphs": [
      "绿云高髻，点翠匀红时世。月如眉。", 
      "浅笑含双靥，低声唱小词。", 
      "眼看唯恐化，魂荡欲相随。", 
      "玉趾回娇步，约佳期。"
    ], 
    "author": "牛峤", 
    "title": "女冠子·绿云高髻"
  }, 
  {
    "rhythmic": "女冠子", 
    "notes": [
      "1.卓女烧春--卓女：本指卓文君，此处代指当垆美女 。烧春：酒名。", 
      "2.小檀霞--形容香料的烟如云霞缭绕。", 
      "3.芍药花--男女相别，送芍药以传情。", 
      "4.臂钏--镯子。"
    ], 
    "paragraphs": [
      "锦江烟水，卓女烧春浓美。小檀霞。", 
      "绣带芙蓉帐，金钗芍药花。", 
      "额黄侵腻发，臂钏透红纱。", 
      "柳暗莺啼处，认郎家。"
    ], 
    "author": "牛峤", 
    "title": "女冠子·锦江烟水"
  }, 
  {
    "rhythmic": "女冠子", 
    "notes": [
      "1.霞帔--华美的披肩。", 
      "2.蕊珠宫--神仙宫阙名。此处指女冠居处。", 
      "3.明翠--钗钿类饰物。", 
      "4.纤B*--指手指。", 
      "5.醮坛--道士所祀的坛场。", 
      "6.青鸟--代称信使。"
    ], 
    "paragraphs": [
      "星冠霞帔，住在蕊珠宫里。佩玎珰。", 
      "明翠摇蝉翼，纤B*理宿妆。", 
      "醮坛春草绿，药院杏花香。", 
      "青鸟传心事，寄刘郎。"
    ], 
    "author": "牛峤", 
    "title": "女冠子·星冠霞帔"
  }, 
  {
    "rhythmic": "女冠子", 
    "notes": [
      "1.锦字书--织锦为书。此处指妻子给丈夫的信。", 
      "2.豆蔻--宝帐上绣物。豆蔻：植物名，喻少女。连枝：连理枝，喻男女爱情。"
    ], 
    "paragraphs": [
      "双飞双舞，春昼后园莺语。卷罗帷。", 
      "锦字书封了，银河雁过迟。", 
      "鸳鸯排宝帐，豆蔻绣连枝。", 
      "不语匀珠泪，落花时。"
    ], 
    "author": "牛峤", 
    "title": "女冠子·双飞双舞"
  }, 
  {
    "rhythmic": "梦江南", 
    "notes": [
      "1.占得--择得。"
    ], 
    "paragraphs": [
      "含泥燕，飞到画堂前。", 
      "占得杏梁安稳处，休轻唯有主人怜，堪羡好因缘。"
    ], 
    "author": "牛峤", 
    "title": "梦江南·含泥燕"
  }, 
  {
    "rhythmic": "梦江南", 
    "notes": [], 
    "paragraphs": [
      "红绣被，两两间鸳鸯。", 
      "不是鸟中偏爱尔，为缘交颈睡南塘，全胜薄情郎。"
    ], 
    "author": "牛峤", 
    "title": "梦江南·红绣被"
  }, 
  {
    "rhythmic": "感恩多", 
    "notes": [], 
    "paragraphs": [
      "两条红粉泪，多少香闺意。", 
      "强攀桃李枝，敛愁眉。", 
      "陌上莺啼蝶舞，柳花飞。", 
      "柳花飞，愿得郎心，忆家还早归。"
    ], 
    "author": "牛峤", 
    "title": "感恩多·两条红粉泪"
  }, 
  {
    "rhythmic": "感恩多", 
    "notes": [
      "1.丁香结--丁香的花蕾。", 
      "2.礼月--拜月。"
    ], 
    "paragraphs": [
      "自从南浦别，愁见丁香结。", 
      "近来情转深，忆鸳衾。", 
      "几度将书托烟雁，泪盈襟。", 
      "泪盈襟，礼月求天，愿君知我心。"
    ], 
    "author": "牛峤", 
    "title": "感恩多·自从南浦别"
  }, 
  {
    "rhythmic": "应天长", 
    "notes": [
      "1.条脱--手镯。", 
      "2.龙山--在湖北江 陵县。此处泛指高山。", 
      "3.赴节--按声和节。", 
      "4.鸳鸯--指罗结上的鸳鸯花纹。"
    ], 
    "paragraphs": [
      "玉楼春望晴烟灭，舞衫斜卷金条脱。", 
      "黄鹂娇啭声初歇，杏花飘尽龙山雪。", 
      "凤钗低赴节，筵上王孙愁绝。", 
      "鸳鸯对含罗结，两情深夜月。"
    ], 
    "author": "牛峤", 
    "title": "应天长·玉楼春望晴烟灭"
  }, 
  {
    "rhythmic": "应天长", 
    "notes": [
      "1.虚道--空说。"
    ], 
    "paragraphs": [
      "双眉淡薄藏心事，清夜背灯娇又醉。", 
      "玉钗横，山枕腻，宝帐鸳鸯春睡美。", 
      "别经时，无限意，虚道相思憔悴。", 
      "莫信彩笺书里，赚人肠断字。"
    ], 
    "author": "牛峤", 
    "title": "应天长·双眉淡薄藏心事"
  }, 
  {
    "rhythmic": "更漏子", 
    "notes": [
      "1.轮台--故址在今新疆轮台县东南。此处泛指边塞。", 
      "2.挑锦字--织锦为书信。"
    ], 
    "paragraphs": [
      "星渐稀，漏频转，何处轮台声怨。", 
      "香阁掩，杏花红，月明杨柳风。", 
      "挑锦字，记情事，惟愿两心相似。", 
      "收泪语，背灯眠，玉钗横枕边。"
    ], 
    "author": "牛峤", 
    "title": "更漏子·星渐稀"
  }, 
  {
    "rhythmic": "更漏子", 
    "notes": [
      "1.春夜阑，春夜将尽。"
    ], 
    "paragraphs": [
      "春夜阑，更漏促，金烬暗挑残烛。", 
      "惊梦断，锦屏深，两乡明月心。", 
      "闺草碧，望归客，还是不知消息。", 
      "辜负我，悔怜君，靠天天不闻。"
    ], 
    "author": "牛峤", 
    "title": "更漏子·春夜阑"
  }, 
  {
    "rhythmic": "更漏子", 
    "notes": [
      "1.南浦情--离别情。南浦：代指离别处。"
    ], 
    "paragraphs": [
      "南浦情，红粉泪，怎奈两人深意。", 
      "低翠黛，卷征衣，马嘶霜叶飞。", 
      "招手别，寸肠结，还是去年时节。", 
      "书托雁，梦归家，觉来江月斜。"
    ], 
    "author": "牛峤", 
    "title": "更漏子·南浦情"
  }, 
  {
    "rhythmic": "望江怨", 
    "notes": [
      "1.春芜--草名。"
    ], 
    "paragraphs": [
      "东风急，惜别花时手频执。", 
      "罗帷愁独入，马嘶残雨春芜湿。", 
      "倚门立，寄语薄情郎，粉香和泪泣。"
    ], 
    "author": "牛峤", 
    "title": "望江怨·东风急"
  }, 
  {
    "rhythmic": "菩萨蛮", 
    "notes": [
      "1.金泥凤--以金粉装饰的凤形图案。", 
      "2.辽陽--地名，在今辽宁省辽陽市南。这里代指远人所在地。"
    ], 
    "paragraphs": [
      "舞裙香暖金泥凤，画梁语燕惊残梦。", 
      "门外柳花飞，玉郎犹未归。", 
      "愁匀红粉泪，眉剪春山翠。", 
      "何处是辽陽，锦屏春昼长。"
    ], 
    "author": "牛峤", 
    "title": "菩萨蛮·舞裙香暖金泥凤"
  }, 
  {
    "rhythmic": "菩萨蛮", 
    "notes": [
      "1.脸波--眼波。", 
      "2.青楼 --这里指车中女子所居的楼。"
    ], 
    "paragraphs": [
      "柳花飞处莺声急，暗街春色香车立。", 
      "金凤小帘开，脸波和恨来。", 
      "今宵求梦想，难到青楼上。", 
      "赢得一场愁，鸳衾谁并头。"
    ], 
    "author": "牛峤", 
    "title": "菩萨蛮·柳花飞处莺声急"
  }, 
  {
    "rhythmic": "菩萨蛮", 
    "notes": [
      "1.春幡--立春日所剪的彩旗。", 
      "2.卿卿--男女间昵称。这里代指情人 。", 
      "3.画眉--用汉代张敞为妻子画眉的典故，比喻夫妻相爱。"
    ], 
    "paragraphs": [
      "玉钗风动春幡急，交枝红杏笼烟泣。", 
      "楼上望卿卿，窗寒新雨晴。", 
      "熏炉蒙翠被，绣帐鸳鸯睡。", 
      "何处有相知，羡他初画眉。"
    ], 
    "author": "牛峤", 
    "title": "菩萨蛮·玉钗风动春幡急"
  }, 
  {
    "rhythmic": "菩萨蛮", 
    "notes": [
      "1.巫陽--巫山之陽。用楚王梦神女事。", 
      "2.楚神--也用楚王梦神女事。行云意：指男女合欢 。", 
      "3.漫--枉，徒。", 
      "4.瞿塘客--李益《江 南曲》：嫁得瞿塘客，朝朝误妾期”。瞿塘：长江 三峡之首。"
    ], 
    "paragraphs": [
      "画屏重叠巫陽翠，楚神尚有行云意。", 
      "朝暮几般心，向他情漫深。", 
      "风流今古隔，虚作瞿塘客。", 
      "山月照山花，梦回灯影斜。"
    ], 
    "author": "牛峤", 
    "title": "菩萨蛮·画屏重叠巫陽翠"
  }, 
  {
    "rhythmic": "菩萨蛮", 
    "notes": [
      "1.盘珊--即盘桓。发髻盘曲，称盘桓髻。", 
      "2.故故--故意，偏偏。"
    ], 
    "paragraphs": [
      "风帘燕舞莺啼柳，妆台约鬓低纤手。", 
      "钗重髻盘珊，一枝红牡丹。", 
      "门前行乐客，白马嘶春色。", 
      "故故坠金鞭，回头应眼穿。"
    ], 
    "author": "牛峤", 
    "title": "菩萨蛮·风帘燕舞莺啼柳"
  }, 
  {
    "rhythmic": "菩萨蛮", 
    "notes": [
      "1.金雀--钗饰。", 
      "2.同心苣--同心结。"
    ], 
    "paragraphs": [
      "绿云鬓上飞金雀，愁眉敛翠春烟薄。", 
      "香阁掩芙蓉，画屏山几重。", 
      "窗寒天欲曙，犹结同心苣。", 
      "啼粉污罗衣，问郎何日归。"
    ], 
    "author": "牛峤", 
    "title": "菩萨蛮·绿云鬓上飞金雀"
  }, 
  {
    "rhythmic": "菩萨蛮", 
    "notes": [
      "1.冰簟--凉席。", 
      "2.拌（pan1）--拼。一生拌：舍弃一生。"
    ], 
    "paragraphs": [
      "玉楼冰簟鸳鸯锦，粉融香汗流山枕。", 
      "帘外辘轳声，敛眉含笑惊。", 
      "柳陰烟漠漠，低鬓蝉钗落。", 
      "须作一生拌，尽君今日欢。"
    ], 
    "author": "牛峤", 
    "title": "菩萨蛮·玉楼冰簟鸳鸯锦"
  }, 
  {
    "rhythmic": "酒泉子", 
    "notes": [
      "1.钿车--金玉装饰的车。", 
      "2.落梅妆--宋武帝女奉陽公主因梅花落额上，而成梅花妆。"
    ], 
    "paragraphs": [
      "记得去年，烟暖杏园。", 
      "花正发，雪飘香，江草绿，柳丝长。", 
      "钿车纤手卷帘望，眉学春山样。", 
      "凤钗低袅翠鬟上，落梅妆。"
    ], 
    "author": "牛峤", 
    "title": "酒泉子·记得去年"
  }, 
  {
    "rhythmic": "定西番", 
    "notes": [
      "1.紫塞--边塞。", 
      "2.金甲--金属铠甲。", 
      "3.画角--古代军乐器。"
    ], 
    "paragraphs": [
      "紫塞月明千里，金甲冷，戍楼寒，梦长安。", 
      "乡思望中天阔，漏残星亦残。", 
      "画角数声呜咽，雪漫漫。"
    ], 
    "author": "牛峤", 
    "title": "定西番·紫塞月明千里"
  }, 
  {
    "rhythmic": "玉楼春", 
    "notes": [
      "1.恨翠愁红--恨翠：眉。愁红：泪水。", 
      "2.小玉--唐传奇中的人物霍小玉。此处泛指思妇。", 
      "3.过与--寄与。"
    ], 
    "paragraphs": [
      "春入横塘摇浅浪，花落小园空惆怅。", 
      "此情谁信为狂夫，恨翠愁红流枕上。", 
      "小玉窗前嗔燕语，红泪滴窗金线缕。", 
      "雁归不见报郎归，织成锦字封过与。"
    ], 
    "author": "牛峤", 
    "title": "玉楼春·春入横塘摇浅浪"
  }, 
  {
    "rhythmic": "西溪子", 
    "notes": [
      "1.捍拨--护拨的饰物。拨：拨动琵琶筝瑟弦索的器具。双盘金凤：捍拨上的涂金凤纹。", 
      "2.《昭君怨》--琵琶曲名，表达汉代王昭君的哀怨情感。"
    ], 
    "paragraphs": [
      "捍拨双盘金凤，蝉鬓玉钗摇动。", 
      "画堂前，人不语，弦解语。", 
      "弹到《昭君怨》处，翠蛾愁，不抬头。"
    ], 
    "author": "牛峤", 
    "title": "西溪子·捍拨双盘金凤"
  }, 
  {
    "rhythmic": "江城子", 
    "notes": [], 
    "paragraphs": [
      "鵁鶄飞起郡城东，碧江空，半滩风。", 
      "越王宫殿，苹叶藕花中。", 
      "帘卷水楼鱼浪起，千片雪，雨蒙蒙。"
    ], 
    "author": "牛峤", 
    "title": "江城子·鵁鶄飞起郡城东"
  }, 
  {
    "rhythmic": "江城子", 
    "notes": [
      "1.金卮--金樽。"
    ], 
    "paragraphs": [
      "极浦烟消水鸟飞，离筵分首时，送金卮。", 
      "渡口杨花，狂雪任风吹。", 
      "日暮天空波浪急，芳草岸，雨如丝。"
    ], 
    "author": "牛峤", 
    "title": "江城子·极浦烟消水鸟飞"
  }, 
  {
    "rhythmic": "浣溪沙", 
    "notes": [
      "1.钿毂--饰有金花的车轮圆木。", 
      "2.玉蟾--月亮。"
    ], 
    "paragraphs": [
      "钿毂香车过柳堤，桦烟分处马频嘶，为他沉醉不成泥。", 
      "花满驿亭香露细，杜鹃声断玉蟾低，含情无语倚楼西。"
    ], 
    "author": "张泌", 
    "title": "浣溪沙·钿毂香车过柳堤"
  }, 
  {
    "rhythmic": "浣溪沙", 
    "notes": [
      "1.玉搔头--玉钗。", 
      "2.早是--已是。", 
      "3.分袂--离别。"
    ], 
    "paragraphs": [
      "马上凝情忆旧游，照花淹竹小溪流，钿筝罗幕玉搔头。", 
      "早是出门长带月，可堪分袂又经秋，晚风斜日不胜愁。"
    ], 
    "author": "张泌", 
    "title": "浣溪沙·马上凝情忆旧游"
  }, 
  {
    "rhythmic": "浣溪沙", 
    "notes": [], 
    "paragraphs": [
      "独立寒阶望月华，露浓香泛小庭花，绣屏愁背一灯斜。", 
      "云雨自从分散后，人间无路到仙家，但凭魂梦访天涯。"
    ], 
    "author": "张泌", 
    "title": "浣溪沙·独立寒阶望月华"
  }, 
  {
    "rhythmic": "浣溪沙", 
    "notes": [
      "1.依约--依约：隐约。旧黄：残留的额黄。", 
      "2.玉纤--玉指。", 
      "3.会--理解、理会。"
    ], 
    "paragraphs": [
      "依约残眉理旧黄，翠鬟抛掷一簪长，暖风晴日罢朝妆。", 
      "闲折海棠看又捻，玉纤无力惹余香，此情谁会倚斜陽。"
    ], 
    "author": "张泌", 
    "title": "浣溪沙·依约残眉理旧黄"
  }, 
  {
    "rhythmic": "浣溪沙", 
    "notes": [
      "1.绣幄--绣帐。", 
      "2.谢娥--谢娘。此处为女子的泛称。"
    ], 
    "paragraphs": [
      "翡翠屏开绣幄红，谢娥无力晓妆慵，锦帷鸳被宿香浓。", 
      "微雨小庭春寂寞，燕飞莺语隔帘栊，杏花凝恨倚东风。"
    ], 
    "author": "张泌", 
    "title": "浣溪沙·翡翠屏开绣幄红"
  }, 
  {
    "rhythmic": "浣溪沙", 
    "notes": [
      "1.枕障--枕屏。"
    ], 
    "paragraphs": [
      "枕障熏炉隔绣帷，二年终日两相思，杏花明月始应知。", 
      "天上人间何处去，旧欢新梦觉来时，黄昏微雨画帘垂。"
    ], 
    "author": "张泌", 
    "title": "浣溪沙·枕障熏炉隔绣帷"
  }, 
  {
    "rhythmic": "浣溪沙", 
    "notes": [
      "1.悄夜--静夜。", 
      "2.婵娟依约--婵娟：形态美好。依约：隐约。", 
      "3.令才--令才：美好的才华。抛：抛掷、丢弃。颦：皱眉。", 
      "4.越罗巴锦--越罗巴锦：吴越及巴蜀的罗锦。不胜春：不尽春。"
    ], 
    "paragraphs": [
      "花月香寒悄夜尘，绮筵幽会暗伤神，婵娟依约画屏人。", 
      "人不见时还暂语，令才抛后爱微颦，越罗巴锦不胜春。"
    ], 
    "author": "张泌", 
    "title": "浣溪沙·花月香寒悄夜尘"
  }, 
  {
    "rhythmic": "浣溪沙", 
    "notes": [
      "1.沉吟--犹豫不决。", 
      "2.镇眉心--压眉心。", 
      "3.断香轻碧--指零落的杏花。"
    ], 
    "paragraphs": [
      "偏戴花冠白玉簪，睡容新起意沉吟，翠钿金缕镇眉心。", 
      "小槛日斜风悄悄，隔帘零落杏花陰，断香轻碧锁愁深。"
    ], 
    "author": "张泌", 
    "title": "浣溪沙·偏戴花冠白玉簪"
  }, 
  {
    "rhythmic": "浣溪沙", 
    "notes": [
      "1.凤城--京城。", 
      "2.消息--音讯。此处指对车中美人的情意。", 
      "3.便须--即应。", 
      "4.太狂生--此处指车中美人嗔骂语。生：语助词，无义。"
    ], 
    "paragraphs": [
      "晚逐香车入凤城，东风斜揭绣帘轻，慢回娇眼笑盈盈。", 
      "消息未通何计是，便须佯醉且随行，依稀闻道太狂生。"
    ], 
    "author": "张泌", 
    "title": "浣溪沙·晚逐香车入凤城"
  }, 
  {
    "rhythmic": "浣溪沙", 
    "notes": [
      "1.蕊黄--蕊黄：额黄。画：点画。贴金蝉：佩带金色蝉形钗。", 
      "2.草草--匆促。", 
      "3.尘烘--尘土扬起。"
    ], 
    "paragraphs": [
      "小市东门欲雪天，众中依约见神仙，蕊黄香画贴金蝉。", 
      "饮散黄昏人草草，醉容无语立门前，马嘶尘烘一街烟。"
    ], 
    "author": "张泌", 
    "title": "浣溪沙·小市东门欲雪天"
  }, 
  {
    "rhythmic": "临江仙", 
    "notes": [
      "1.五云--五色祥云。", 
      "2.翠竹--用湘妃哭舜帝，泪水沾竹，竹上成斑的事。", 
      "3.闲调--用湘灵（湘水之神）鼓瑟事。", 
      "4.古祠深殿--指湘妃祠。"
    ], 
    "paragraphs": [
      "烟收湘渚秋江静，蕉花露泣愁红。", 
      "五云双鹤去无踪，几回魂断，凝望向长空。", 
      "翠竹暗留珠泪怨，闲调宝瑟波中，花鬟月鬓绿云重。", 
      "古祠深殿，香冷雨和风。"
    ], 
    "author": "张泌", 
    "title": "临江仙·烟收湘渚秋江静"
  }, 
  {
    "rhythmic": "女冠子", 
    "notes": [
      "1.三岛--仙境，即三神山。", 
      "2.貌减--玉貌暗暗消减。", 
      "3.惹襟--沾染衣襟。", 
      "4.醮坛--道士行礼祭祀的坛。"
    ], 
    "paragraphs": [
      "露花烟草，寂寞五云三岛，春正深。", 
      "貌减潜消玉，香残尚惹襟。", 
      "竹疏虚槛静，松密醮坛陰。", 
      "何事刘郎去，信沉沉。"
    ], 
    "author": "张泌", 
    "title": "女冠子·露花烟草"
  }, 
  {
    "rhythmic": "河传", 
    "notes": [
      "1.渺莽--渺茫。"
    ], 
    "paragraphs": [
      "渺莽云水，惆怅暮帆，去程迢递。", 
      "夕陽芳草，千里万里，雁声无限起。", 
      "梦魂悄断烟波里，心如醉。", 
      "相见何处是，锦屏香冷无睡，被头多少泪。"
    ], 
    "author": "张泌", 
    "title": "河传·渺莽云水"
  }, 
  {
    "rhythmic": "河传", 
    "notes": [
      "1.蒙蒙--密布、纷杂。"
    ], 
    "paragraphs": [
      "红杏，交枝相映，密密蒙蒙。", 
      "一庭浓艳倚东风，香融，透帘栊。", 
      "斜陽似共春光语，蝶争舞，更引流莺妒。", 
      "魂销千片玉樽前，神仙，瑶池醉暮天。"
    ], 
    "author": "张泌", 
    "title": "河传·红杏"
  }, 
  {
    "rhythmic": "酒泉子", 
    "notes": [
      "1.背兰釭--背：熄。兰釭：用兰膏点的灯。"
    ], 
    "paragraphs": [
      "春雨打窗，惊梦觉来天气晓。", 
      "画堂深，红焰小，背兰釭。", 
      "酒香喷鼻懒开缸，惆怅更无人共醉。", 
      "旧巢中，新燕子，语双双。"
    ], 
    "author": "张泌", 
    "title": "酒泉子·春雨打窗"
  }, 
  {
    "rhythmic": "酒泉子", 
    "notes": [
      "1.紫陌--紫陌：京都郊野的道路。青门：汉长安城东南门。泛指京城城门。", 
      "2.三十六宫--形容宫殿多。", 
      "3.御沟辇路--御沟：流入宫内的河道。辇路：帝王车驾经过的路。", 
      "4.未央--汉宫殿名。", 
      "5.走马--驰马。喻疾驰。"
    ], 
    "paragraphs": [
      "紫陌青门，三十六宫春色。", 
      "御沟辇路暗相通，杏园风。", 
      "咸陽沽酒宝钗空，笑指未央归去。", 
      "插花走马落残红，月明中。"
    ], 
    "author": "张泌", 
    "title": "酒泉子·紫陌青门"
  }, 
  {
    "rhythmic": "生查子", 
    "notes": [
      "1.檀画--形容画妆颜色。檀：浅红色。", 
      "2.金蔓--金质晴蜓状首饰。", 
      "3.鱼雁--古人有鱼雁传书之说。"
    ], 
    "paragraphs": [
      "相见稀，喜相见，相见还相远。", 
      "檀画荔枝红，金蔓晴蜓软。", 
      "鱼雁疏，芳信断，花落庭陰晚。", 
      "可怜玉肌肤，消瘦成慵懒。"
    ], 
    "author": "张泌", 
    "title": "生查子·相见稀"
  }, 
  {
    "rhythmic": "思越人", 
    "notes": [
      "1.斗钿花筐--妇女头饰。", 
      "2.淡荡--和舒的样子。"
    ], 
    "paragraphs": [
      "燕双飞，莺百啭，越波堤下长桥。", 
      "斗钿花筐金匣，恰舞衣罗薄纤腰。", 
      "东风淡荡慵无力，黛眉愁聚春碧。", 
      "满地落花无消息，月明肠断空忆。"
    ], 
    "author": "张泌", 
    "title": "思越人·燕双飞"
  }, 
  {
    "rhythmic": "满宫花", 
    "notes": [
      "1.上陽宫--唐宫名。遗址在今河南洛陽市。", 
      "2.香雪腻--形容佳人肌肤。"
    ], 
    "paragraphs": [
      "花正芳，楼似绮，寂寞上陽宫里。", 
      "钿笼金销睡鸳鸯，帘冷露华珠翠。", 
      "娇艳轻盈香雪腻，细雨黄莺双起。", 
      "东风惆怅欲清明，公子桥边沉醉。"
    ], 
    "author": "张泌", 
    "title": "满宫花·花正芳"
  }, 
  {
    "rhythmic": "柳枝", 
    "notes": [
      "1.些些-些许，少许。"
    ], 
    "paragraphs": [
      "腻粉琼妆透碧纱，雪休夸。", 
      "金凤搔头堕鬓斜，发交加。", 
      "倚着云屏新睡觉，思梦笑。", 
      "红腮隐出枕函花，有些些。"
    ], 
    "author": "张泌", 
    "title": "柳枝·腻粉琼妆透碧纱"
  }, 
  {
    "rhythmic": "南歌子", 
    "notes": [
      "1.砌--白阶。", 
      "2.帘额--帘的高处。"
    ], 
    "paragraphs": [
      "柳色遮楼暗，桐花落砌香。", 
      "画堂开处远风凉，高卷水晶帘额，衬斜陽。"
    ], 
    "author": "张泌", 
    "title": "南歌子·柳色遮楼暗"
  }, 
  {
    "rhythmic": "南歌子", 
    "notes": [
      "1.拖--曳引。", 
      "2.蜀魄--杜鹃鸟的别名。"
    ], 
    "paragraphs": [
      "岸柳拖烟绿，庭花照日红。", 
      "数声蜀魄入帘栊，惊断碧窗残梦，画屏空。"
    ], 
    "author": "张泌", 
    "title": "南歌子·岸柳拖烟绿"
  }, 
  {
    "rhythmic": "南歌子", 
    "notes": [
      "1.锦荐--锦荐：锦垫。红鸂鶒：绣有红色鸂鶒鸟。", 
      "2.绮疏--雕饰花纹的窗户。"
    ], 
    "paragraphs": [
      "锦荐红鸂鶒，罗衣绣凤凰。", 
      "绮疏飘雪北风狂，帘幕尽垂无事，郁金香。"
    ], 
    "author": "张泌", 
    "title": "南歌子·锦荐红鸂鶒"
  }
]